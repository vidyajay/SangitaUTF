 rāgalakṣaṇam 

1ab: atha rāgāṅgarāgaṇāṃ nāmānyucyanta āditaḥ
1cd: kanakāmbarirāgaḥ syātphenadyutirataḥ param
2ab: gānasāmavarālī ca bhānumatyākhyarāgakaḥ
2cd: manorañjanikārāgastanukīrttistataḥ param
3ab: senāgraṇīrjanatoḍiḥ syād dhunībhinnaṣaḍjakaḥ
3cd: naṭābharaṇarāgaśca kokilārava eva ca
4ab:rūpāvatī tatogeyahejjajjīrāga eva ca
4cd: vāṭīvasantabhairavyā māyāmālavagaulakaḥ
5ab: syāttoyavegavāhinyāścāyāvatī tataḥ param
5cd: jayaśuddhamālavī syājjhaṃkārabhramarīti ca
6ab: nārīrītigaularāgaḥ kiraṇāvalirāgakaḥ
6cd: śrīrāgaḥ syād gaurivelāvalī vīravasantakaḥ 
7ab: syāccarāvatikārāgastaraṅgiṇī tataḥ param 
7cd: saurasenākhyarāgo'tha harikedāragaulakaḥ
8ab: śaṃkarābharaṇo dhīro nāgābharaṇameva ca
8cd: kalāvatī rāgacūḍāmaṇigaṅgātaraṅgiṇī
9ab: bhogaccāyānāṭaśailadeśākṣī calanāṭakaḥ
9cd: ete pūrvāṅgarāgāḥ syuruttarāṅgānatha bruve 
10ab: saugandhinī jaganmohanā'tha dhālivarālikā
10cd: nabhomaṇiḥ kumbhinī ca ravikriyā tathaiva ca
11ab: gīrvāṇī ca bhavānī ca śaivapantuvarālikā
11cd: stavarājo'tha sauvīrarāgo jīvantikā tathā
12ab:dhavalāṅgo nāmadeśī kāśirāmakriyā tathā
12cd: ramāmanoharīrāgo gamakakriyarāgakaḥ 
13ab: vaṃśavatī śāmalā ca cāmarā ca sumadyutiḥ
13cd: deśisiṃharavo dhāmavatī niṣadharāgakaḥ
14ab: syādataḥ kuntalo rāgo ratipriyā tataḥ param
14cd: gītapriyābhūṣāvatyau śāntakalyāṇirāgakaḥ
15ab: caturaṅgiṇisaṃtānamañjaryau jotirāgakaḥ
15cd: dhautapañcamarāgaśca nāsāmaṇirataḥ param
16ab: kusumākararāgo'tha rasamañjarirāgakaḥ
16cd: upāṅgarāgā ucyante tattanmelasamudbhavāḥ
17ab: gānasāmavarālyāstu mele pūrvavarālikā
17cd: bhinnapañcamarāgaśceti rāgadvayamudīritam
18ab: janatoḍīrāgamele rāgo nāgavarālikā
18cd: bhāṣāṅgarāgāḥ punnāgavarālīrāga īritaḥ
19ab: dhunibhinnaṣaḍjamele rāgo mohananāṭakaḥ
19cd: bhūpālaścodayaravicandrikā ca prakīrtitāḥ
20ab: vasantabhairavīmele jāto lalitapañcamaḥ
20cd: māyāmālavagaulasya mele sālaṅganāṭakaḥ
21ab: cāyāgaulo'tha maṅgalyakaiśikī megharañjanī
21cd: gummakāmbojiṭakkau ca nādarāmakriyā tathā
22ab: pāḍī ca revaguptiḥ kannaḍabaṅgālagaulikā
22cd: lalito gurjarī guṇḍakriyā malaharīti ca
23ab: baulyārdradeśikārāgāvatha bhāṣāṅgamucyate
23cd: saurāṣṭraḥ pauravī gaulīpanturmāruvarāgakaḥ
24ab: sāverī cātha mālavapañcamaḥ pūrṇapañcamaḥ
24cd: mārgadeśī rāmakalī pharajurgaurī vasantakaḥ
25ab: vegavāhinemele tu bhāṣāṅgaṃ bhairavo'jani
25cd:nārīrītigaulamele jāto hindolarāgakaḥ
26ab: nāgagāndhārikā''nandabhairavī tadanantaram
26cd: ghaṇṭāravo mārgahindolo hindolavasantakaḥ 
27ab: ābherī cetyupāṅgāni tvatha bhāṣāṅgalakṣaṇāḥ
27cd: bhairavyāharidhanyaśīgopikādyavasantakāḥ 
28ab: atha śrīrāgamele tu maṇiraṅgustataḥ param 
28cd: syātsālagabhairavī ca śuddhadhanyāśirāgakaḥ 
29ab: rāgaḥ kannaḍagaulaśca śuddhadeśī tataḥ param
29cd: devagāṃdhārikāmālavaśrīreta upāṅgakāḥ
30ab: bhāṣāṅgāḥ śrīrañjanī ca kāpīrāgo huśānikā
30cd: brndāvanī saindavikā'tha mādhavamanoharī 
31ab: syānmadhyamāvatī devamanoharī tataḥ param
31cd: nāṭakurañjirāgaścetyete bhāṣāṅgalakṣaṇāḥ
32ab: harikedāragaulasya mele tu balahaṃsakaḥ
32cd: rāgo'tha māhurīdevakriyā''ndhālī ca rāgakāḥ
33ab: cāyātaraṅgiṇīnārāyaṇagaulākhyarāgakau 
33cd: naṭanārāyaṇīrāgo'pyatha bhāṣāṅgamucyate
34ab: bhāṣāṅgarāgāḥ kāmbhojī kannaḍeśamanoharī 
34cd: suraṭaśca yerukulakāmbhojyāṭhāṇa ityapi
35ab: nīlambarī cetyete hi rāgā bhāṣāṅgalakṣaṇāḥ 
35cd: śaṃkarābharaṇe mele jātā rāgāḥ kurañjikā
36ab: nārāyaṇī cārabhī ca rāgāḥ śuddhavasantakaḥ 
36cd: syānnārāyaṇadeśākṣī sāmo vai pūrvagaulakaḥ
37ab: nāgadhaviścetyupāṅgānyatha bhāṣāṅgalakṣaṇāḥ 
37cd: bilāharī begaḍaścātha rāgaḥ pūrṇacandrikā
38ab: sārasvatamanohārī kedāro navarojukā
38cd: śaivapantuvarāliśca sindhurāmakriyā tathā 
39ab: atha rāmakriyāmele kumudakriyadīpakau
39cd: śāntakalyāṇimele tu yamunākalyāṇimohane
40ab: ghanarāgā nāṭagaulau varālī baulireva ca 
40cd: śrīrāga ārabhiścaiva mālavaśrīstataḥ param
41ab: rītigaulo'ṣṭarāgāste ghanarāgāḥ prakīrtitāḥ
41cd: bhairavī kedāragaulaḥ kalyāṇī ca tataḥ param
42ab: kāmbhojī toḍiyerukulakāmbhojī rāga eve ca
42cd: puṃnāgo begaḍaḥ śaṃkarābharaṇastathaiva ca
43ab: pantuvarālī bilaharī cātha navarojukā 
43cd: madhyamāvatidhanyāśī saurāṣṭrikā'pi mohanā
44ab: śuddhasāverisāveryānandabhairava āharī
44cd: ghaṇṭāravaḥ kannaḍaśca nīlāmbarī mukhārikā 
45ab: nāṭakurañjisāraṅgau huśānī gaulipantukā
45cd: gummakāmbhojibhūpālarāgau maṅgalakaiśikī
46ab: malārirdevagāndhārī nādarāmakriyā tathā
46cd: asāverīpūrvagaurīsaindhavyo raktirāgakāḥ
47ab: suraṭī darubāraśca nāyakī yamunā ca sā
47cd: pūrvyā kalyāṇyaṭhāṇānī brndāvanī jujāvatī 
48ab: devagāndhāripharajurāmakalyātha śāhanā
48cd: bhairavaśca vasantaśca gaurī toḍī bibāsu ca 
49ab: hamvīruśca balāvaludhanāsarimalārukāḥ 
49cd: kakubho māñjipūrvī cetyete deśīyarāgakāḥ
50ab: kanakāmbarirāgo'sāvārohe ganivarjitaḥ
50cd: nivakraḥ sarvakāleṣu gīyate gāyakottamaiḥ
51ab: śuddhasvaro mukhāriścāpyārohe ganivarjitaḥ
51cd: saṃpūrṇaḥ sagrahopetaḥ sarvakāleṣu gīyate
52ab: śuddhasāverikārāgaḥ pañcamagrahasaṃyutaḥ
52cd: nigalopādauḍavo'yaṃ sāyaṃkāle pragīyate
53ab: rāgaḥ phenadyutiḥ sagrahaścārohe gavarjitaḥ 
53cd: nivakraḥ sarvakāleṣu gīyate lakṣyakovidaiḥ
54ab: saṃpūrṇā sagrahā sāmavarālī sārvakālikā
54cd: pūrṇā pūrvavarālī syādārohe ganivarjitā 
55ab: ṣaḍjagrahā sarvakāle gīyate gāyakottamaiḥ 
55cd: bhinnapañcamarāgo'yamārohe vai dhavarjitaḥ 
56ab: ṣaḍjagrahaḥ sarvakāle gīyate gāyakottamaiḥ 
56cd: ṣaḍjagrahā bhānumatī saṃpūrṇā sārvakālikā 
57ab: manorañjanikā pūrṇā sagrahā sārvakālikī  
57cd: avarohe gavakrā syādevaṃ  gāyanti gāyakāḥ  
58ab: avarohe dhavakraścettanukīrttistu  saṃmataḥ 
58cd: ṣaḍjagrahaḥ sarvakāle  gīyate gāyakottamaiḥ 
59ab: senāgraṇīrityārohe madhavakrastu rāgakaḥ 
60ab: sagrahaḥ sarvakāleṣu gīyate gāyakottamaiḥ 
60cd: toḍiḥ ṣaḍjagrahaḥ pūrṇaḥ sāyaṃkāle pragīyate 
61ab: ārohe cāvarohe ca pavakrā sārvakālikī 
61cd: ṣaḍjagraheti vijñeyā rāgo nāgavarālikā  
62ab: mandraṣaḍjaniṣādordhvadhaivatāntapramāṇakā 
62cd: syātpuṃnāgavarālistu sagrahā sārvakālikī  
63ab: asāveryākhyarāgaścāpyārohe  ganivarjitaḥ 
63cd: saṃpūrṇaḥ sagrahopetaḥ sarvakāleṣu gīyate
64ab: bhinnaṣaḍjākhyarāgo'yamrṣabhagrahasaṃyutaḥ 
64cd: saṃpūrṇaḥ prathame yāme dinasya parigīyate 
65ab: ārohe cāvarohe ca dhavakrā ṛṣabhacyutiḥ 
65cd: gīyate sarvakāleṣu mohanānāṭakābhidhā
66ab: bhūpālaḥ sagrahopeta auḍuvo manivarjitaḥ 
66cd: prātaḥkāleṣu gātavyaḥ sarvasaṃpatpradāyakaḥ
67ab: ridhatyaktodayaravicandrikā tvauḍuvī matā
67cd: naṭābharaṇarāgaḥ syādārohe ṛṣabhojjhitaḥ 
68ab: ārohe cāvarohe ca dhavakraḥ sārvakālikaḥ 
68cd: kokilāravaḥ saṃpūrṇa ārohe ca gavarjitaḥ 
69ab: sagrahaḥ sarvakāleṣu gīyate gāyakottamaiḥ 
69cd: ārohe syādrūpavatī  gadhanīvarjitā kramāt 
70ab: avarohe dhavakrā syādrivarjyā sārvakālikī 
70cd: hejjajjirāgaḥ saṃpūrṇa ārohe ca nivarjitaḥ 
71ab: madhyamagrahasaṃyuktaḥ sāyaṃkāle pragīyate  
71cd: vasantabhairavīrāgaḥ saṃpūrṇaḥ svalpapañcamaḥ 
72ab: ṣaḍjagrahasamāyuktaḥ sāyaṃkāle pragīyate 
72cd: lalitaḥ pañcamaḥ pūrṇaḥ ṣaḍjagrahasamanvitaḥ 
73ab: ārohe ripavarjyaḥ syātsarvakāleṣu gīyate 
73cd: pūrṇo mālavagaulākhyaḥ sagraho gīyate sadā 
74ab: sālaṅganāṭaḥ saṃpūrṇa ārohe ganivarjitaḥ 
74cd: ṣaḍjagrahānvitaḥ sāyaṃsaṃdhyākāle pragīyate
75ab: cāyāgaulaśca saṃpūrṇa ārohe ganivarjitaḥ 
76cd: niṣādagrahasaṃyuktaḥ sāyaṃkāle pragīyate
77ab: cyutapañcamasaṃyuktā vakrārohā'varohaṇe 
77cd: saṃpūrṇā sagrahopetā sā syānmaṅgalakaiśikī
78ab: auḍuvī padhavarjyā rivakrā syādavarohaṇe 
78cd: ṣaḍjagraheṇa saṃyuktā  gātavyā megharañjanī
79ab: mecabaulistu saṃpūrṇā cārohe manivarjitā 
79cd: ṣaḍjagrahasamāyuktā geyā gāyakasattamaiḥ
80ab: ṣāḍavaṣṭakkarāgaḥ sa tvārohe ca rivarjitaḥ 
80cd: avarohe nivarjyaḥ syātsagraho gīyate sadā 
81ab: ārohe'pyavarohe ca kvacitsyādalpapañcamaḥ 
81cd: nādarāmakriyā pūrṇā sāyaṃ geyā hi sagrahā 
82ab: pāḍiḥ ṣaḍjagraho vakradhaivatastu gavarjitaḥ 
82cd: ṣāḍavaḥ pūrvarātre tu geyo gāndharvakovidaiḥ 
83ab: auḍuvo revaguptistu  rigraho manivarjitaḥ 
83cd: dinasya carame yāme geyo gāyakasattamaiḥ
84ab: rāgaḥ karṇāṭabaṅgālaḥ ṣāḍavo gagrahānvitaḥ 
84cd: nivarjyaḥ prātarudgeya āroge gacyutaḥ kvacit
85ab: gaulastu ṣāḍavo rāgo nigraho dhaivatojjhitaḥ 
85cd: sadā vakritagāṃdhāraḥ sarvakāleṣu gīyate 
86ab: lalitā sagrahā prātargeyā pañcamavarjitā
86cd: saṃpūrṇā gurjarī prātargīyate rigrahānvitā 
87ab: guṇḍakriyaḥ sagraho'yamavarohe'lpadhaivataḥ 
87cd: saṃpūrṇaḥ pūrvayāme tu gātavyo gāyakottamaiḥ
88ab: bhavenmalaharīrāgo nicyuto dhaivatagrahaḥ 
88cd: ṣāḍavo gīyate prātarārohe tu gavarjitaḥ
89ab: sagraho baulirāgastu śrīdo madhyamavarjitaḥ 
89cd: turīyayāme geyaḥ syādārohe tu nivarjitaḥ
90ab: ārdradeśī bhavetpūrṇā sagrahā sārvakālikī 
90cd: ṣaḍjagrahā devarañjī cauḍuvī rigavarjitā
91ab: saurāṣṭrarāgaḥ saṃpūrṇaḥ sagrahaḥ sārvakālikaḥ 
91cd: pañcaśrutirdhaivatastu kvacitśtāne prayujyate 
92ab: pūrviragaśca saṃpūrṇaḥ sagrahaḥ sārvakālikaḥ
92cd: sagraho gaulipantuḥ sa cārohe gadhavarjitaḥ 
93ab: saṃpūrṇaḥ sarvakāleṣu gīyate gāyakottamaiḥ
93cd: rivarjya ārohe pūrṇo māruvastu sasagrahaḥ 
94ab: gīyate sarvakāleṣu gānatatvaviśāradaiḥ 
94cd: sāverirāgaḥ pūrṇo'yamārohe ganivarjitaḥ 
95ab: ganī tritriśrutī lakṣye kvacidgāyanti gāyakāḥ 
95cd: dhavarjitaḥ syādārohe  pūrṇo mālavapañcamaḥ 
96ab: ṣaḍjagrahasamāyuktaḥ sarvakāleṣu gīyate
96cd: nivarjyaḥ sagrahopetaḥ  ṣāḍavaḥ pūrṇapañcamaḥ 
97ab: niṣādo varjito yatra madhyamo vakratāṃ gataḥ 
97cd: ṣāḍavī sagrahopetā mārgadarśīti sā smrtā
98ab: rāgo rāmakalī jñeyā hyārohe manivarjitā 
98cd: ṣaḍjagrahā tu saṃpūrṇā prātaḥkāleṣu gīyate  
99ab: pharajūrāgaḥ saṃpūrṇaḥ sagrahaḥ sārvakālikaḥ  
99cd: gaurīrāgaḥ sagraho'yaṃ sāyaṃkāle pragīyate 
100ab: cyutapañcamasaṃyojyo  gīyate gāyakottamaiḥ
100cd: vasantarāgaḥ saṃpūrṇaścyutapañcamasaṃyutaḥ 
101ab:ārohe tu gavakraḥ syādrivarjyo gīyate sadā
101cd:geyā ṣadjagrahopetā saṃpūrṇā veghavāhinī 
102ab:bhairavaḥ sagrahaḥ pūrṇaḥ prātaḥkāle pragīyate 
102cd:cāyāvatī syādārohe pavarjya sārvakālikī 
103ab:śuddhamālavirāgastu saṃpūrṇo vakradhaivataḥ 
103cd:jhaṃkārabhramarīrāga ārohe tu nivarjitaḥ 
104ab:gīyate sarvakāleṣu gānaśāstraviśāradaiḥ 
104cd: nigraho rītigaulākhya ārohe tu dhavarjitaḥ 
105ab: saṃpūrṇaścaiṣa gātavyaḥ sāyāhne gītakovidaiḥ 
105cd: hindolastvauḍuvo rāgaḥ pañcamarṣabhavarjitaḥ 
106ab: ṣaḍjagraheṇa saṃyukto  gātavyaḥ sarvadā budhaiḥ 
106cd: saṃpūrṇā nāgagāṃdhārī hyārohe ca gavarjitā 
107ab:ṣaḍjagrahā sarvakāle geyā gātakasattamaiḥ 
107cd: ārohe ṛṣabhaṃ tyaktvā dhavakraṃ ca samāśritā 
108ab:saṃpūrṇā sagrahopetā bhavedānandabhairavī  
108cd: ghaṇṭāravastu saṃpūrṇaḥ sāyaṃ geyaśca dhagrahaḥ 
109ab:mārgahindolarāgaḥ syādārohe ca rivarjitaḥ 
109cd: avarohe nipāvarjyo rivakro grahaṣaḍjakaḥ 
110ab: syāddindolavasantastu ṛṣabheṇa hi varjitaḥ 
110cd: ārohaṇe nivarjyaḥ syādavarohe nivakritaḥ 
111ab: ābherī sagrahā pūrṇā syādārohe nivarjitā
111cd:navaratnavilāsastu nivarjyaḥ ṣāḍavo mataḥ
112ab: saṃpūrṇo bhairavīrāgaḥ sāyaṃkāle pragīyate 
112cd: pañcaśrutirdhaivato'tra kvacitsthāne prayujyate
113ab: āhirī sā tu saṃpūrṇā sagrahā śrotrarañjanī 
113cd: gītoktamelamārgeṇa bāṇayāme pragīyate
114ab: dhanyāśirāgaḥ saṃpūrṇa ārohe ridhavarjitaḥ 
114cd: gānatatvārthavidbhiḥ sa prātaḥkāle pragīyate
115ab: syādgopikāvasantākhyaḥ pūrṇaḥ ṣaḍjagrahānvitaḥ 
115cd: ārohe tu dhavakraḥ syādavarohe rivakritaḥ 
116cd: māñjirāgastu saṃpūrṇaḥ sagraho gīyate sadā 
116cd: mukhāryākhyaḥ sa rāgaḥ syādārohe ganivarjitaḥ 
117ab: saṃpūrṇaḥ sagrahopetaḥ sarvakāleṣu gīyate 
117cd: kiraṇāvalirāgastu saṃpūrṇaḥ sagrahānvitaḥ 
118ab: pavakraṃ tyaktagāṃdhāramārohe cāvarohaṇe 
118cd: dhamayorvakratāṃ krtvā sarvakāleṣu gīyate
119ab: śrīrāgaḥ sagrahaḥ pūrṇaścārohe cālpadhaivataḥ 
119cd: avarohe gavakraḥ syātsāyaṃ geyaḥ śubhāvahaḥ 
120ab: maṇiraṅguḥ sagrahāttaḥ ṣāḍavo'yaṃ dhavarjitaḥ 
120cd: gavarjitaḥ syādārohe sarvakāleṣu gīyate 
121ab: saṃpūrṇā sagrahopetā cārohe padhavarjitā 
121cd: dinasya carame yāme geyā sālagabhairavī 
122ab: prātargeyā ridhatyaktā śuddhadhanyāśikā smrtā 
122cd: ṣaḍjagrahasamāyuktauḍuvīti ca nigadyate
123ab: rāgaḥ kannaḍagaulo'yaṃ niṣādagrahasaṃyutaḥ 
123cd: avarohe dhavarjyaḥ syātsāyāhneṣu pragīyate 
124ab: ṣaḍjagrahaḥ śuddhadeśī tyārohe ca gavarjitaḥ 
124cd: pūrṇo dhavakra ārohe'pyavarohe pavakritaḥ 
125ab: saṃpūrṇā devagāṃdhārī ṣaḍjagrahasamanvitā 
125cd: ridhavakrā tathā''rohe prātaḥkāle ca gīyate 
126ab: rivarjitā mālavaśrīrārohe tu dhavarjitā 
126cd: ṣaḍjagrahā ṣāḍavī ca sarvayāmeṣu gīyate 
127ab: śrīrañjanī ṣāḍavī ca pavarjyā sārvakālikī 
127cd: kāpirāgaśca saṃpūrṇaḥ sagrahaḥ sārvakālikaḥ
128ab: huśānirāgaḥ saṃpūrṇaḥ sagrahaḥ sārvakālikaḥ 
128cd: brndāvanī tvauḍuvī ca sagrahā gadhavarjitā 
129ab: saindhavī sagrahā pūrṇā cārohe tu dhavakritā 
129cd: saṃpūrṇā sagrahopetā cārohe tu dhavakritā 
130ab: pavarjitā'varohe ca syānmādhavamanoharī 
130cd: madhyamādistu rāgo'yaṃ madhyamagrahasaṃyutaḥ 
131ab: gadhalopādauḍuvaḥ syātsāyaṃkāle ca gīyate
131cd: gavarjitaḥ ṣāḍavo'yaṃ rāgo devamanoharī 
132ab: ārohe cāvarohe ca dhavakraḥ sagrahānvitaḥ
132cd: pūrṇo rudrapriyārāgaścāvarohe dhavarjitaḥ 
133ab: darubāruśca saṃpūrṇo lakṣyamārgeṇa gīyate
133cd: sahanārāgastu pūrṇaḥ ṣaḍjagrahasamanvitaḥ 
134ab: ārohe tu pavakraśca gīyate lakṣyavedibhiḥ
134cd: saṃpūrṇo nāyakīrāgaḥ ṣaḍjagrahasamanvitaḥ 
135ab: lakṣyamārgānusāreṇa gīyate sārvakālikaḥ
135cd: rāgo velāvalirjñeyo hyārohe ganivarjitaḥ 
136ab: dhaivatagrahasaṃyuktaḥ prātaḥkāle pragīyate
136cd: rāgo vīravasantākhyo gavarjyo vakradhaivataḥ 
137ab: avarohe dhavarjyaḥ syātsaṃpūrṇaḥ sārvakālikaḥ 
137cd: pūrṇaḥ śaravatīrāga ārohe rigavarjitaḥ 
138ab: sagrahaḥ sarvakāleṣu gīyate gāyakottamaiḥ 
138cd: pūrṇastaraṅgiṇīrāga ārohe rigavarjitaḥ 
139ab: avarohe padhanidharigamāgarisaṃyutaḥ 
139cd: gīyate sarvakāleṣu sagrahaścocyate budhaiḥ
140ab: saurasenābhidho rāgastvavarohe rivarjitaḥ 
140cd: saṃpūrṇaḥ sarvakāleṣu gīyate sagro'pi ca
141ab: kedāragaulaḥ saṃpūrṇastvārohe gadhavarjitaḥ 
141cd: niṣādagrahasaṃyuktaḥ sāyaṃkāle pragīyate
142ab: balahaṃsākhyarāgo'yamārohe  ca nivarjitaḥ 
142cd: sagrahaḥ sarvakāleṣu gīyate gāyakottamaiḥ
143ab: saṃpūrṇo māhurīrāga ārohe ganivarjitaḥ 
143cd: ṣaḍjagrahasamāyuktaḥ sarvakāleṣu gīyate 
144ab: devakriyā cauḍuvī syādganivarjyā'tha sagrahā
144cd: ārohe cāvarohe ca dhavarjyā'ndhālikā matā
145ab: saṃpūrṇā sagrahopetā geyā chāyātaraṅgiṇī 
145cd: syānārāyaṇagaulastu saṃpūrṇo nigrahānvitaḥ 
146ab: ārohe gadhavarjyaśca vinyāsādvidyate kvacit 
146cd: naṭanārāyaṇīrāgaścārohe hi gavarjitaḥ 
147ab: nivarjyaḥ ṣāḍavastu syādgīyate satataṃ budhaiḥ
147cd: kāmbhojirāgaḥ saṃpūrṇaścārohe ganivarjitaḥ
148ab: kannaḍarāgaḥ saṃpūrṇaścārohe ṛṣabhaḥ kvacit
148cd: ṣaḍjagrahā ca saṃpūrṇā  bhavedīśamanoharī
149ab: suraṭo rāga ārohe gadhau tyaktvā pragīyate 
149cd: ārohe ganivarjyaśca sagrahaḥ sārvakālikaḥ 
150ab: syāderukulakāmbhojīrāga ityucyate budhaiḥ
150cd: aṭhāṇārāgaḥ saṃpūrṇaḥ sagrahaḥ sārvakālikaḥ
151ab: parivarjyā'varohe tu rāgo nāṭakurañjikā 
151cd: ṣaḍjagrahasamāyuktā gīyate gānavedibhiḥ 
152ab: jujāvantyākhyarāgaśca saṃpūrṇaḥ sagrahānvitaḥ 
152cd: lakṣyamārgānusāreṇa gīyate gānavedibhiḥ 
153ab: śaṃkarābharaṇaṃ pūrṇaṃ sāyaṃ geyaṃ ca sagraham 
153cd: kurañjirāgaḥ saṃpūrṇa  ārohe tu dhavarjitaḥ 
154ab: avarohe dhavakraḥ syātsarvakāleṣu gīyate 
154cd: pūrṇo nārāyaṇīrāgo gagrahaḥ prātariṣyate
155ab: ārabhiḥ sarvadā geya ārohe ganivarjitaḥ 
155cd: kvacidārohasaṃyuktaniṣādo nigraho bhavet
156ab: śuddho vasantarāgo'yaṃ saṃpūrṇaḥ sārvakālikaḥ
156cd: saṃpūrṇaḥ sagraho nārāyaṇadeśākṣirāgakaḥ
157ab: ṣaḍjagraho nivarjyaḥ syādārohe ca gavarjitaḥ 
157cd: sāmarāga iti khyātaḥ sarvakāleṣu gīyate
158ab: ārohe pūrvagaulastu gavarjyaḥ sārvakālikaḥ
158cd: ārohe vakraṛṣabho dharivakro'varohaṇe 
159ab: nāgadhvanyākhyarāgo'yaṃ sagrahaḥ sārvakālikaḥ 
159cd: auḍuvi madhavarjyatvāddhaṃsadhvaniriheṣyate 
160ab: ārohe madhyame vakraḥ kvacidyogo niṣādakaḥ 
160cd: bilāhurīrāgagatyā sarvakāleṣu gīyate 
161ab: rivarjyā''rohe saṃpūrṇā begaḍā sārvakālikī 
161cd: rāgaḥ pūrṇacandrikākhyaḥ saṃpūrṇaḥ sagraho'pi ca 
162ab: avarohe dhavarjyaḥ syādgavakraḥ sārvakālikaḥ
162cd: tyaktapañcamakā''rohe sārasvatamanoharī 
163ab: avarohe rivakrā syātsagrahā sārvakālikī 
163cd: kedāraḥ ṣāḍavo rāgo dhaivatasvaravarjitaḥ
164ab: ārohe vakragāṃdhāraḥ ṣaḍjagrahasamanvitaḥ
164cd: navarojuḥ pūrṇarāgaḥ ṣaḍjagrahasamanvitaḥ
165ab: papayorantare buddhyā gātavyā lakṣyakovidaiḥ 
165cd: nīlāmbaryākhyarāgastu saṃpūrṇo vakradhaivataḥ 
166ab: avarohe rivakraśca gīyate lakṣyavedibhiḥ 
166cd: nāgābharaṇarāgo'yamārohe vakradhaivataḥ 
167ab: avarohe dhavarjyaḥ syātsagrahaḥ sārvakālikaḥ 
167cd: sāmantarāgaḥ saṃpūrṇa ārohe vakradhaivataḥ 
168ab: ṣaḍjagrahasamāyuktaḥ sarvakāleṣu gīyate
168cd: pūrṇaḥ kalāvatīrāga ārohe tu nivarjitaḥ 
169ab: avarohe gavakraḥ syādgeyo gāyakasattamaiḥ 
169cd: ārohe tyaktagāṃdhāro dhavarjyaścāvarohaṇe 
170ab: rivarjyaḥ sagraho rāgacūḍāmaṇiriheṣyate
170cd: gaṅgātaraṅgiṇīrāgo dharivakro'varohaṇe 
171ab: tyaktadhaivata ārohe dhavakraścāvarohaṇe 
171cd: gavarjyaḥ sagrahaḥ pūrṇaścāyānāṭo hi gīyate 
172ab: śailadeśākṣirāgaḥ syādārohe rinivarjitaḥ 
172cd: avarohe gavarjyaśca prātaḥkāle pragīyate 
173ab: nāṭaḥ ṣaḍjagrahopeto'varohe gadhavarjitaḥ
173cd: saugandhinī tu saṃpūrṇā cārohe ganivarjitā 
174ab: jaganmohanarāgo'yaṃ sagrahaḥ sārvakālakaḥ
174cd: pūrṇā varālī satataṃ gīyate sagrahānvitā 
175ab: nabhomaṇistu saṃpūrṇā cārohe ridhavakritā
175cd: ārohe ridhavakraḥ syādavarohe dhavarjitaḥ 
176ab: saṃpūrṇaḥ kumbhinīrāgaḥ sarvakāleṣu gīyate
176cd: ārohe ridhavakraśca dhavarjyaścāvarohaṇe 
177ab: pūrṇo ravikriyārāgaḥ sagrahaḥ sārvakālikaḥ
177cd: nivarjyā''rohaṇe pūrṇā gīrvāṇī sārvakālikī 
178ab: dhavakrā''rohaṇe pūrṇā bhavānī sārvakālikī 
178cd: pūrṇā pantuvarālyākhyā ṣaḍjagrahasamanvitā 
179ab: sindhurāmakriyārāgo hyavarohe rivakritaḥ
179cd: ārohe ganivarjyaśca parihīno'varohaṇe 
180ab: saṃpūrṇaḥ stavarājo'yaṃ sarvakāle pragīyate 
180cd: sauvīrastvavarohe hi pavarjyaḥ sārvakālikaḥ 
181ab: jīvantikā'varohe  tu dhavarjyā sārvakālikī 
181cd: ārohe dhavalāṅgastu nivarjyaḥ sārvakālikaḥ 
182ab: saṃpūrṇo nāmadeśākhyaḥ ṣaḍjagrahasamanvitaḥ 
182cd: kāśirāmakriyārāgaḥ saṃpūrṇaḥ sagrahānvitaḥ 
183ab: madhyāhnakāle gātavya ārohe to rivakritaḥ 
183cd: ramāmanoharī pūrṇā  sarvakāleṣu gīyate 
184ab: gamakakriyarāgo'yaṃ sarvakāle pragīyate 
184cd: pūrṇo vaṃśavatīrāgastvavarohe dhavarjitaḥ 
185ab: nivarjyā''rohaṇe pūrṇā śāmalā sārvakālikī 
185cd: cāmarā pūrṇarāgaḥ syātsagrahā sārvakālikī 
186ab: sagrahā sarvakāleṣu gātavyā ca sumadyutiḥ 
186cd: deśīsiṃharavaḥ pūrṇaḥ sarvakāle pragīyate 
187ab: dhāmavatyatha saṃpūrṇā sagrahā sārvakālikī 
187cd: avarohe dhavarjyaḥ sa niṣadho rāga iṣyate 
188ab: niṣādavarjya ārohe kuntalaḥ sagrahānvitaḥ 
188cd: ratipriyā ca saṃpūrṇā sagrahā sārvakālikī 
189ab: gītapriyā susaṃpūrṇā sagrahā sārvakālikī 
189cd: bhūṣāvatī sadā geyā sagrahā gāyakottamaiḥ 
190ab: śāntakalyāṇirāgaśca sarvakāle pragīyate 
190cd: auḍuvo mohano rāgaḥ sagrahaḥ sārvakālikaḥ 
191ab: yamunākalyāṇirāgaḥ saṃpūrṇaḥ sagrahānvitaḥ 
191cd: sāyaṃ geyastu sāraṅgaḥ śuddhamadhyamagānvitaḥ 
192ab: caturaṅgaṇirāgaḥ syādavarohe dhavarjitaḥ 
192cd: ridhavarjyā tu gātavyā hyauḍuvyamṛtavarṣiṇī 
193ab: nivarjyā''rohaṇe geyā hyavarohe gavarjitā 
193cd: saṃtānamañjarīnāma sarvakāle pragīyate 
194ab: jotirāgaścāvarohe rivarjyaḥ sārvakālikaḥ 
194cd: dhautapañcamarāgaḥ syādavarohe rivakritaḥ 
195ab: avarohe rivakrā ca geyā nāsāmaṇiḥ sadā 
195cd: avarohe rivakraḥ  syātsagrahaḥ kusumākaraḥ 
196ab: ridhavarjyo''varohe tu rāgāṅgo rasamañjarī 
