1.upodghāta prakaraṇaṃ

1.1ab: rāmāmātyapraṇītesmin svaramelakalānidhau | 
1.1cd: upodghātaprakaraṇaṃ svaraprakraṇaṃ tataḥ || 
1.2ab: vīṇāprakaraṇaṃ cāto meḻaprakaraṇaṃ paraṃ | 
1.2cd: rāgaprakaraṇaṃ ceti paṃnca prakaraṇāni hi || 
1.3ab: upodghātaprakaraṇānaṃtaraṃ rāmamaṃtriṇā | 
1.3cd: tatra svaraprakaraṇe dvitīye pratipādhyaṃte || 
1.4ab: gītapraśaṃsā gaṃdharvagānabhedā stataḥparaṃ | 
1.4cd: sthānāni śrutayaḥ śuddhāḥ svaraśca vikrutā api||
1.5ab: atha vīṇāprakaraṇe tṛtīye pratipādhyaṃte | 
1.5cd: vīṇāpraśaṃsā vīṇāyā meḻanaprakriyā tataḥ|| 
pramāṇakaraṇaṃ śuddhavikṛtasvarasaṃhateḥ||

śuddhamelākhyavīṇādau maḍhyamelāvhayā tataḥ | 
tṛtīyācyutarājeṃdramelavīṇeti laksitā ||

athamelaprakaraṇe turīye pratipādhyaṃte | 
melānāṃ viṃśati rbedā rāgāstanmelasaṃbhavāḥ||

uttaretu prakaraṇe paṃcame pratipādyaṃte | 
rāgāṇāṃca trayo bhedā uttamādhamamadhyamāḥ ||

uttamānāṃ madhyamānāṃ rāgānāṃ laksaṇaṃ tataḥ | 
adhamānāṃ tu keṣāṃ cidetāvān vastusangrahaḥ |

                itiśrīmadabhinavabharatācāryavāggeyakāratoḍaramalltimmāmātya- 
                            naṃdanarāmāmātyanirmite svaramelakalānidhau 
                                        upodghātaprakaraṇaṃ saṃpūrṇaṃ


īī|svaraprakaraṇaṃ

sāmavedādidaṃ gītaṃ sanjagrāha pitāmahaḥ| 
gītena prīyate devaḥ sarvajñaḥ pārvatīpatiḥ||

gopīpatiranantopi gītadhvanivaśaṃgataḥ| 
sāmagītarato brahmā vīṇāsaktā sarasvatī ||

kimanye yaksagaṃdharvadevadānavamānavāḥ|

ajñātaviṣayāsvādo bālaḥ paryaṃkikātale | 
rudan gītāmṛtaṃ pītvā harṣotkarṣaṃ prapadhyate ||

vanecarastṛṇāhāra ścitramṛgaśiśuḥ paśuḥ | 
lubdho lubdhakasaṃgīte gīte yaccati jīvitaṃ ||

kruṣṇasarpopi tadgītaṃ śrutvā harṣaṃ prapadhyate | 
tasya gītasya māhātmyaṃ ke praśamsitu mīśate ||

gāndharvasvarasaṃdharbho gītāmityābhidhīyate | 
gāndharvaṃ gānamityasya bhedadvayamudīritaṃ ||

anādisaṃpradāyaṃ yadgaṃdharvaiḥ saṃprayujyate | 
niyataṃ śreyaso hetu stadgāṃdharvaṃ pracaksate ||

yatu vāggeyakāreṇa racitaṃ lakśanānvitaṃ | 
deśīrāgādibhiḥ proktaṃ tadgānaṃ janaraṃjanaṃ ||

tatra laksmānurodhena gāṃdharvaṃ saṃprayujyate ||

yatra laksmapārityāge pratyavāyo na vidhyate | 
tasmāllaksyapradhānaṃ tannatu laksmapradhānakaṃ ||

parityāgetra laksyasya raṃjanaṃ naiva jāyate | 
tasmāllakśmādarodhena gānaṃ loke pravartate ||

sarvasaṃgītaśāstrārthavedinā śārngasūriṇā | 
gīte lakśyapradhānatvaṃ vādhyādhyāye nirūpitaṃ ||

yadvā lakśyapradhānāni śāstrāṇyetāni manvate | 
tasmālakśyaviruddhaṃ yattacāstraṃ neyamanyathā ||

ātmā vivaksamāṇoyaṃ manaḥ prerayate manaḥ | 
dehasthaṃ vanhimāhanti saprerayati mārutaṃ ||

brahmagraṃthisthitaḥ sotha kramādūrdhvapathe caran | 
nābhihrutkaṃṭhamūrdhāsyeṣvāvibhārvayate dhvaniṃ ||

nādotisūksmaḥ sūksmaśca puṣtopuṣtaśca kṛtrimaḥ| 
iti paṃcābhidhāṃ dhatte paṃcasthānasthitaḥ kramāt ||

vyavahāre tvasau tredhā hrudi maṃdrobhidhīyate | 
kaṃṭhe madhyo mūrdhni tāro dviguṇaścottarottaraḥ ||

tasya dvāviṃśatirbhedāḥ śravaṇāt śrutayo matāḥ | 
hrudabhyaṃtarasaṃlagnā  nāḍyu dvāviṃśatirmatāḥ || 
tiraścastāsu tāvatyaḥ śrutayo mārutahatāḥ | 
uccoccātaratāyuktāḥ prabhavaṃtyuttarottaraṃ ||

evaṃ kaṃṭhe tathā śīrśe hrudi dvāviṃśatir matāḥ |

śrutibhyah syuh svarāh ṣaḍjarṣabhagāṃdhāramadhyamāḥ | 
paṃcamo dhaivataścātha niṣāda iti sapta te || 
teṣāṃ saṃjñāḥ sa ri ga ma pa dha nītya parā matāḥ ||

śrutyanaṃtarabhāvī yaḥ snigdhonuraṇanātmakaḥ| 
svato raṃjayati śrotucittaṃ sa svara uccyate ||

suvyaktameva vīṇāyāmasyārthasya nidharśanaṃ ||

tatra turyaśrutau ṣadjaḥ saptamyāmṛṣabho mataḥ | 
tato navamyāṃ gāṃdhāra strayodaśyāṃ tu madhyamaḥ || 
paṃcamaḥ saptadaśyāṃ tu dhaivato viṃśatiśrutau | 
dvāviṃśyāṃ tu niṣādaḥ syāt śrutiṣvitthaṃ svarodbhavaḥ ||

nanu śrutiścaturthyādirastvevaṃ svaraprakaraṇaṃ | 
trayādīnāṃ tatra pūrvāsāṃ śrutināṃ hetutā kathaṃ ||

brūma sturyātrutiyādhiḥ śrutiḥ pūrvābhikāmksayā | 
nirḍhāryatetaḥ śrutayaḥ pūrvā apyatra hetavaḥ ||

ete ṣaḍjādayaḥ sapta svarāḥ śuddhāḥ prakīrtitāḥ | 
vikrutāścaiva saptaivetyevaṃ sarve caturdaśa||

nanu ratnākare śārngadevena vikrutāḥ svarāḥ | 
dvādaśoktāḥ kathaṃ tetu saptaiva kathitāstvayā ||

satyaṃ laksaṇato bhedo dvādaśānāmapīṣyate | 
śuddhebhyastatra bhedastu saptānāmeva lakśitaḥ ||

āḍhāraśrutisaṃtyāgāt dhvanibhedaḥ prakīrtitaḥ | 
pancānāṃ pariśiṣtānāṇṃ svarānāṃ vikṛtātmanāṃ || 
pūrvasvaraśrutigrāhātvā pūrvaśrutivarjanāt | 
apilaksaṇato bhede pūrvoktasvarasaṃhateḥ | 
āḍhāraśrutiniṣṭatvā llaksyabhedo na viḍhyate ||

kathaṃ na bheda iti cet salaksyaṃ tannirūpyate ||

śuddhaṣaḍjādacyutastu sa ṣaḍjo naiva bhidhyate | 
acyuto maḍhyamaḥ śuddhānmadhyamānna bhidāṃ bhajet || 
śuddharṣabhācca vikṛto riṣabo na pṛthagbhavet | 
vikṛto dhaivataḥ śuddhāddhaivatānnātiricyate || 
madhyamaśrutyupādāne vikṛtaḥ pancamastu yaḥ| 
vikṛtāccaiva paṃcamānnabhedaṃ cāśrute dhṛvaṃ| 
tasmāccaturdaśasvevaṃ pūrvokteṣveva paṃcakaḥ| 
aṃtarbhūto yatastasmānna pṛthak kathito mayā||

saptānāṃ vikṛtānāṃ tu soddeśaṃ laksma caksmahe| 
cyutaḥ ṣaḍjaścutomaśca cyutaḥ syāt paṃcamastatha || 
syāt sādhāraṇagāṃdharoṃtaragāṃdhāra evaca| 
syāt kaiśikaniṣādoṭhānyaḥ kākalīniṣādakaḥ||

hitvā caturtīṃ svāḍhāraśrutiṃ ṣadjo yadā śrutiṃ | 
tṛtīyāmāśrayedeṣa cyutaṣadjobhidhīyate|| 
evam lakśaṇasāmyena cyutamaḍhyamapaṃcamau || 
śuddhasya madhyamasyātha gāṃdhāraḥ śrutimāśritaḥ | 
sa sādhāraṇagāṃdharoṃtaragāṃdhāra ucyate || 
yo madhyamasya śuddhasya śrutidvayasamāśritaḥ|

prathamāṃ śuddhaṣaḍjasya niṣādaścet śrutiṃ śritaṃ | 
sa kaiśikaniṣādākhyaḥ kathito gītavedibhiḥ|| 
niṣādaḥ śuddhaṣaḍjasyāśrayate ceccrutidvayaṃ | 
sa kākalīniṣādaḥ syādevaṃ saptāpi laksitāḥ||

caturdaśasvareṣveṣu vaksye laksyānusārataḥ | 
nāmāntarāṇi keṣāṃcid vyavahāraprasiddhaye ||

cyutaṣaḍjasvaro laksye niṣādatvena kīrtitaḥ | 
cyutaṣaḍjaniṣādābhidhānaṃ tasya vidhīyate || 
cyutasya madhyamasyāpi gāṃdhāravyavahārataḥ| 
cyutamadhyamagāṃdhārasaṃjñāsya kriyaṭe mayā| 
cyutapaṃcamamācaśṭe lokā madhyamasaṃjñayā | 
asmābhih kathyate sothasccyutapaṃcamamadhyamaḥ||

laksyetra kutraciccuddhgāṃdhārasthānamāśrayan | 
ṛṣabhaḥ kīrtyatesmābhiḥ paṃcaśrutyṛṣabhāvhayaḥ || 
sa sādhāraṇagāṃdhārsthānastho riṣabho yadi| 
laksyanusārataḥ proktastataṣṣatśrutireva saḥ ||

athānuvādaḥ kriyate kramāduktasvarāvaleḥ| 
vaksymāṇegrato rāgamelane sukhabuddhaye ||

śuddhāḥ saptasvarāḥ śuddhapūrvayā tattdākhyayā | 
vijñeyaḥ  kramaśaḥ śuddhaśaḍjaḥ śuddharṣabhastataḥ || 
śuddhagāndhāra ityuktaḥ śuddhamadhyama ityapi | 
śuddhapaṃcama ityevaṃ śuddhadhaivata ityapi || 
tataḥ śuddhniṣādaśce tyevaṃ saptasvarābhiḍhāḥ | 
vikṛtāh sapta kathyante cyutaṣadjāniṣādakah || 
cyutamadhyamagāṃdhāra ścyutapaṃcamamadhyamaḥ| 
sa sādhāraṇagāṃdhāraḥ syātkaiśikniṣādakaḥ || 
syāt kākaliniṣāda ścāṃtaragāṃdhāra ityapi| 
śuddhagāṃdhārake tatra paṃcaśrutyṛṣabhobhidhā||

sādhāraṇepi gāṃdhāre ṣatśrutyṛṣabhanāmaca| 
asti kvacit kvacidāgamelane gānasaṃtataṃ|| 
śuddhaniṣādanāmānyat syāt paṃcaśrutidhaivataḥ| 
syāt kaiśikaniṣādenynnāma ṣatśrutidhaivataḥ| 
caturdaśasvarhyete rāge rāge bhavaṃtyamī | 
paryāyeṇa svarāḥsapta tristhānenādhikāḥ kvacit ||

           itiśrīmadabhinavabharatācāryavāggeyakāratoḍaramalltimmāmātya- 
                          naṃdanarāmāmātyanirmite svaramelakalānidhau 
                                       svaraprakaraṇaṃ saṃpūrṇaṃ


evaṃ prapaṃcitaṃ laksma vīṇānāṃ nisṛṇāmapi | 
anaṃtaraṃ pravaksyāmo rāgamelān yathākramaṃ ||

deśabhāṣāprasiddhena rāganāmnā viśeṣitān | 
tattadrāgapradhānatvānmelān vaksye kramādhimān ||

laksaṇam laksyate paścāduddeśaḥ kriyatedhunā | 
sarveṣu rāgameleṣu mukhārirmela ādimaḥ ||

tato mālavagaulasya melaḥ śrīrāgamelakaḥ | 
sāraṃganātamelaśca melo hindolakasyaca || 
śuddharāmakriyāmelo deśāksīmelakoparaḥ | 
melaḥ kannaḍagaulasya śuddhanātyāśca melakaḥ || 
āharīmelakaścaiva nādarāmakriyāparaḥ | 
melaḥ śuddhavarālyāśca rītigaulasya melakaḥ || 
vasaṃtabhairavīsaṃjño melakastu prakīrtitaḥ | 
kedāragaulamelaśca hejujjīmelakastataḥ |

melaḥ sāmavarālyāśca revagupteśca melakaḥ| 
sāmantanāma melaśca kāmbhojīmelakastataḥ||

melā viṃśatirevaite teṣām laksaṇamucyate |

śuddhasaptasvarairyukto mukhārimelako bhavet | 
asmin mele mukhāro ca grāmarāgāśca kecan | 
saṃataḥ śuddha ityeṣa śārngadevavipścitaḥ ||

śuddhāḥ sarimapāḥ śuddhadhaivataśca tataḥparam | 
cyutamadhyamagāndhāra ścyutaṣaḍjaniṣādakaḥ || 
etaiḥ saptasvarairyuktaḥ saṃmato rāgavedināṃ | 
melo mālavagauḍasya rāmāmātyena laksitaḥ ||

asminmele saṃbhavati ye rāgāstāthabṛve | 
rāgo mālavagaulākhyo lalitā baulikā tathā || 
saurāṣtro gurjarī mecabaulī ca phalamaṃjarī | 
guṃḍakrī siṃdhurāmakrī cāyāgaulaḥ kuranjyapi || 
rāgaḥ kaṃnaḍabaṃgāla stathā maṃgalakauśikaḥ | 
malaharītyādikāste rāgāh kecidbhavaṃtyataḥ ||

śuddhaśaḍjaḥ paṃcaśrutīriṣabhaśca tathāparaḥ | 
syātsādhāraṇagāṃdhāraḥ śuddho paṃcamamadhyamāu || 
paṃcaśruti dhaivataśca kaiśikyākhyaniṣādakaḥ | 
etaiḥ saptasvarāiryuktaḥ śrīrāgasyacamelakaḥ || 
asminmele sambhavaṃti ye rāgātānathabṛve | 
śrīrāgo bhairavī gaulī dhanyāsī śuddhabhairavī || 
velāvalī devagāndhārī śaṃkarābharaṇopivā || 
āṃdolī devagāṃdhārī madhyamādi stathāparā || 
ecamādyāśca katicidrāgā melodbhavā stataḥ ||

paṃcaśrutyṛṣabhaḥ śuddhṣaḍjamadhyamapancamāḥ | 
paṃcaśrutidhaivataśca cyutaṣaḍjaniṣādakaḥ || 
cyutamadhyamagāndhāra etaiḥ saptasvariryutaḥ | 
sāraṃganātameloyaṃ rāmāmātyena laksitaḥ || 
tanmelakasamudbhūtān rāgān vaksyāmi kāścana | 
sāraṃganātaḥ sāverī tathā sāraṃgabhairavī || 
naṭanārāyaṇī śuddhavasaṃtah pūrvagaulakaḥ | 
syātkuṃtalavarālī sā bhinnaṣaḍjastathaivaca || 
nārāyaṇītyevamādhyāḥ kecidrāgā bhavaṃtyataḥ ||

śrīrāgamele yallaksma tatsyā ddhindolamelake | 
dhaivataḥ śuddha evātra viśeṣoyaṃ pradarśitaḥ || 
kāṃścittatrodbhavān rāgān vaksye laksaṇasaṃgatān | 
hiṃdolo mārgahiṃdolo bhūpālādibhirityamī | 
anyeca katicidrāgāḥ saṃbhavaṃtyatramelake ||

śuddhāḥsaripadhāscaiva cyutapaṃcamamadhyamaḥ | 
cyutamadhyamagāndhāra ścyutaṣaḍjaniṣādakaḥ || 
śuddharāmakriyāmelaḥ syādebissaptābhih svaraiḥ | 
atramele saṃbhavaṃti ye rāgāstānatha bṛve || 
śuddharāmakriyā baulī hyārdradeśīca dīpakaḥ | 
ityādyāḥ saṃbhavatyatra mele rāgāśca kecana ||

śaṭaśrutyṛṣabhakaḥ śuddhaṣaḍjamadhyamapaṃcamāḥ | 
paṃcaśrutidhaivataśca cyutaṣaḍjaniṣādakaḥ || 
cyutamadhyamagāṃdhāra ścetyetatsvarasaṃyutaḥ | 
deśāksīmelakaḥ prokto rāmāmātyena dhīmatā || 
deśāksīpramukhā rāgā bhavaṃtyatra kvacit kvacit ||

deśāksī rāgamelasya laksaṇam yadudāhṛtaṃ | 
melaḥ kaṃnaḍagaulasya tasmādbhedosti kaścana ||

kaiśikyākhyniṣādotra prayojyo laksyavedibhiḥ | 
asmiṃstu mele saṃjātān rāgāṃllaksaṇato bṛve || 
ekaḥ kaṃnaḍagaulākhya stathā ghaṇṭāravopi ca | 
śuddhabaṃgālanāmāca cāyānāṭastataḥ paraḥ | 
tathā turuṣkatoḍīca nāgadhvanirataḥ param | 
devakriyā hyevamādhyā rāgāḥ kecidbhavaṃtyataḥ ||

śuddhasvarāstu samapāḥ śaṭaśrutyṛṣabhadhaivatau | 
cyutamadhyamagāṃdhāra cyutaṣaḍjaniṣādakaḥ || 
svarairabhībhiḥ saṃyukta śuddhanātyāścamelakaḥ | 
śuddhanātaprabhṛtyo rāgā ato bhavamtica ||

śuddhāḥ samapdhāścaiva paṃcaśrutyṛṣabhastathā | 
sādhāraṇopi gāndhāra ścyutaṣaḍjaniṣādakaḥ || 
svarairabhībhiḥ saṃyukta āharīmelako bhavet | 
āharīpramukhārāgā bhaveyurihamelake ||

śuddhā samapadhā riśca cyutaṣaḍjaniṣādakaḥ | 
sādhāraṇoth gāndhāraḥ svarairebhih samanvitaḥ || 
nādarāmakriyāmela stasmin rāgāścakecana | 
nādarāmakriyāmukhyāḥ saṃbhavaṃti kvacit kvacit ||

śuddhāḥ saripadhā yatra śuddhagāṃdhārasaṃjñitaḥ | 
cyutaṣaḍjaniṣādopi cyutapaṃcamamadhyamaḥ || 
melaḥ śuddhavarālyāśca tatra śuddhavarālikā | 
anyeca saṃbhaviṣyanti rāgā deśavibhedataḥ ||

śuddhāḥ sarigamāḥ paśca paṃcaśrutikadhaivataḥ | 
kaiśikyākhyaniṣādaścetyetai ryukthaḥ svaraistu yaḥ || 
sa rītigaulamelaḥ syādrītigaulādayotra ca | 
rāgāḥ kecidbhvaṃtīti saṃmataṃ gānavedināṃ ||

cyutamadhyamagāṃdhāraḥ kaiśikyākhyaniṣādakaḥ | 
śuddhaḥsarimapā dhaśca svarairebhih samanvitaḥ ||

śuddhāḥ sarigamāścātha śuddhau paṃcamadhaivatau | 
niṣādaḥ kākalīsaṃjñū hyeteḥ saptasvarairyutaḥ || 
melaḥ sāmavarālyākhya stasmin sāmavarālikā | 
anyeca sambhaviṣyaṃti rāgā iti vidām matam || 
 

śuddhā sarimapāḥ śuddhadhanī gāṃdhārakoṃtaraḥ | 
etaiḥ saptasvarai revagupitmela udāhṛtaḥ || 
tasmin rāgo revaguptiḥ śuddharāgāśca kecana | 
ratnākarīyamelotthāḥ śārngadevena laksitāḥ ||

vasaṃtabhairavīmela stasmin rāgāśca kecana | 
vasaṃtabhairavīsomarāgaprabhṛtyo matāḥ ||

śuddhāśca samapāḥ paṃcaśrutī carṣabhadhaivatau | 
cyutamadhyamagāṃdhāraścutaṣaḍjaniṣādakaḥ || 
kedāragaulamelaḥ syāt svarairebhiḥ samanvitaḥ | 
tasmin kedāragaulaśca syānnārāyaṇagaulakaḥ || 
evamādyāḥ saṃbhavaṃti mele rāgāḥ kvacit kvacit ||

melāḥ paṃcadaśa proktāḥ kākalyaṃtaravarjitāḥ | 
kākalyaṃtarasaṃyuktān paṃcamelān paracakśmahe ||

śuddhau ca ṣaḍjariṣabau śuddhāścamapadhāstathā | 
gāṃdhāroṃtarasaṃjñaśca kākalyākhyaniṣādakaḥ || 
etāvatsvarasaṃyukto hijūjīmelako bhavet | 
hijūjyādyā bhavaṃtyatra grāmarāgāśca kecana || 
ityeva śārngadevasya saṃmato mārgavedināḥ || 
śuddhāḥ sarigamāścātha śuddhau paṃcamadhaivatau | 
niṣādaḥ kākalīsṃjño hyete saptasvarairyutaḥ || 
melaḥ sāmavarālyākhya stasmin sāmavarālikā | 
anyeca saṃbhavisṣyaṃti rāgā iti bidām matam ||

śuddhāḥ sarimapāḥ śuddhadhanī gāṃdhārakoṃtaraḥ | 
etaiḥ saptasvarai revaguptimela udāhṛtaḥ || 
tasmin rāgo revaguptiḥ śuddharāgāśca kecana | 
ratnākarīyamelotthāḥ śārngadevena laksitāḥ ||

ridhau ṣaṭśrutikaucaiva kākalyaṃtaranāmakau | 
śuddhāḥ ṣaḍjamapā etaiḥ svarairyuktobhavedyadā || 
tadā sāmaṃtamelaḥ syāt tatra rāgāstadādayaḥ ||

ganīcāṃtarakākalyau ridhau paṃcaśruti tathā | 
śuddhāstusamapāścaiva hyete kāmbhojimelakaḥ || 
kāmbhojīpramukhā rāgā melesmin saṃbhavaṃtihi ||

laksitā viṃśatirmelā gātre syurniyatā amī | 
paksadvayam tu vīṇāyām vaksyate laksyasaṃmatam ||

grāhādaṃtarakākalyoḥ svararūpe pṛthak pṛthak | 
pakśoyaṃ prathamastatra melāḥ syurvimśati dhṛvam ||

antarasya ca kākalyāḥ sthāne pratiniḍhiḥ kramāt | 
cyutamadhyamagāndhāra ścyutaṣaḍjaniṣādakaḥ || 
ayaṃdvitīyaḥ paksotramelāḥ paṃcadaśa smrutāḥ ||

atra pratinidheḥ pakse mukhārimelapūrvakāḥ | 
kedāragaulamelāntā melāḥ paṃcadaśa smṛtāḥ ||

                 itiśrīmadabhinavabharatācāryavāggeyakāratoḍaramalltimmāmātya- 
                              naṃdanarāmāmātyanirmite svaramelakalānidhau 
                                           melaprakaraṇaṃ saṃpūrṇaṃ 
  
īV| rāgaprakaraṇam

eteṣu vā rāgā uttamā madhyamā api | 
adhamāścāpi sakalāḥ kathyaṃte te vivekataḥ ||

mukhāri śuddhanātīca tathā mālavarāgakaḥ | 
tataḥ śuddhavarālīca gurjarī lalitastathā || 
śuddharāmakriyāśuddhavasaṃtau bharivaī tathā | 
hiṃdolarāgaśrīrāgau rāgaḥ kannaḍagaulakaḥ || 
sāmaṃtarāgo deśāksī dhanyāsī bauliketica | 
āharīcāpi mallārī mālavaśrī stataḥparaṃ || 
sāraṃgaṇāṭītirāgāḥ kathitāścaottamottamāḥ | 
asaṃkīrṇatayā loke rāgā viṃśatirevaca || 
gītaprabaṃdhakālāpayogyā ete bhavaṃti hi ||

kedāragaulaḥ kāmbhoJī baṃgālaḥ kannaḍāvhayaḥ | 
velākhyā madhyamādi rnārāyaṇī rītigaulakaḥ || 
nādarāmakriyā pāḍi rbhūpālī revaguptikaḥ | 
guṇḍakriyā hijūjīca vasaṃtādiśca bhairavī || 
rāgaḥ sāmavarāliścetyete paṃcadaśaiva ca | 
lokebahuvyavahārāḥ kīrtitā madhyamā budhaiḥ ||

saurāṣtro mecabaulīca cāyāgaulaḥ kuranjikā | 
sinḍhurāmakriyā gauḍī deśī maṃgalkauaśikaḥ || 
pūrvagaula ssomarāga āndhālī phalamanjarī | 
śaṃkarābharaṇo devagāṃdhārī dīpakastathā || 
naṭanārāyaṇī śuddhabhairavī bhinnaṣaḍjakaḥ | 
syāt kuṃtalavarālīca rāgaḥ sāraṃgabhairavī || 
śuddhabangālako nāgadhvano rghanṭāravastathā | 
mārgahiṃdolaka ścāyānāṭī devakriyāpica ||

nārāyaṇī gaularāga statastoḍī varālikā | 
turuṣkatoḍīrāgaśca rāgaḥ sāverikā tathā || 
ārdradeśītyādayaśca rāgāḥ syuradhamāḥ kramāt || 
sarveṣvetatpurotteṣu madhyameṣūttameṣuca | 
aṃtarbhūtāśca saṃkīrṇāḥ pāmarabhrāmakāścate || 
rāgāstāvat prabandhānāmayoguā bahulāścate || 
tasmānnate parigrāhyā rāgāh saṃgītakovidaiḥ ||

deśīrāgāśca sakalāḥ ṣaḍjagrāma samudbhavāḥ | 
grahāmśanyāsamaṃdrādiṣāḍavauḍavapūrṇatāḥ || 
deśītvātsarvarāgeṣu bhavaṃti na bhavaṃti vā | 
tathāpi laksyamāśrityā laksyajñānanusṛtyaca || 
viṃśatyuttamarāgāṇā masaṃkīrṇasvarūpiṇāṃ | 
madhyamānāṃ tathā paṃcadaśānām ca tataḥ paraṃ || 
adhamānām ca keṣāṃcillaksaṇam laksyatedhunā ||

saṃpūrṇasvarasaṃyuktaḥ ṣaḍjanyāsagrahāṃśakaḥ | 
yo geyaḥ paścime yāme nātīrāgaḥ sa ucyate ||

ṣaḍjāṃśā sagrahā ṣaḍjanyāsā saṃpūrṇatāmgatā | 
sarvayāmeṣu yā geyā sā varālītikīrtitā ||

sāraṃganāṭi saṃpūrṇā sanyāsā sagrahāpica | 
ṣaḍjāṃśā paścime yāme gātavyā kathitā buḍhaiḥ || 
śuddharāmakriyārāgaḥ saṃpūrṇaḥ sagrahopica  | 
ṣaḍjāṃśānyāsasaṃyukto geyū madhyaṃdinātparaṃ ||

sagraḥā sāṃśikā ṣaḍjanyāsā saṃpūrṇatāṃ gatā | 
mukhārī sarvakāleṣu gānayogyā prakīrtitā ||

saṃpūrṇo bhairavīrāgaḥ sanyāsaḥ sāṃśako mataḥ | 
ṣaḍjagrahastathā geyo yāme yaḥ paścime ca saḥ ||

sanyāsa āharīrāgaḥ sāṃśaḥ ṣaḍjagrahopica | 
saṃpūrṇa ścarame yāme gātavyosau vicaksaṇaiḥ ||

sāmaṃtarāgaḥ ṣāḍjāṃśaḥ ṣaḍjanyāsaśca sagrahaḥ | 
dinasya carame yāme geyaḥ saṃpūrṇatāyutaḥ ||

niḍhaṃśakagrahopeto rāgaḥ kannaḍagaulakaḥ | 
saṃpūrṇopi kadācit syādārohe tyktamadhymaḥ || 
geyohnaḥ paścime yāme utkalanāmatipriyaḥ ||

sanyāsaḥ sagrahaḥ pūrno deśāksīrāga ucyate | 
ārohe manivarjosau pūrvayāme ca gīyate ||

madhyamāmśagrahanyāsā paṃcamenavivarjitā| 
baulikā syāt ṣāḍvā sā gātavyā pūrvayāmake ||

rāgaḥ śuddhavasaṃtākhyaḥ sanyāsaḥ sagrahopica | 
gīyate sarvayāmeṣu sarvadā maṃgalapradaḥ ||

pavarjitā rigrahāmśanyāsā ṣādavikā smṛtā | 
kadācidavarohe sā payutā gurjarī bhavet || 
dinasya prathame geyā sā gānakovidaiḥ ||

sagrahasanyāsayuktā lalitā paṃcamojjhitā | 
ṣāḍvā prathame yāme sā śibhanapradā ||

hiṃdolako ridhatyukta auḍavaḥ sagrahāmśakaḥ | 
sanyāsaḥ śubhayogepi sarāgaḥ sārvakālikaḥ ||

dhaivatāśagrahanyāso rāgo mallārisaṃjñakaḥ | 
auḍavo ganivarjosau prabhāte gīyate budhaiḥ ||

rāgo dhanyāsisaṃjñosau bahuśo ridhavarjitaḥ | 
geyaḥ prātaraso tajjñaiḥ sanyāsāṃśagrahoḍavaḥ || 
  
rāgo mālavagaulaśca ninyāsāmśagraho mataḥ | 
auḍavo ripavarjaśca kadācidripasaṃyutaḥ ||

geyaḥ sāyāhnasamaye rāgāṇāmuttamottamaḥ ||

śrīrāgaḥ sagrahaḥ sāṃśaḥ sanyāso gadhavarjitaḥ | 
auḍavopi bhavedrāgaḥ kadācit gadhasaṃyutaḥ | 
sāyānhe gīyatāmeṣa sarvasaṃpatpradāyakaḥ ||

kedāragaulaḥ saṃpūrno ninyāso nigrahopica | 
niṣādāṃśaścaturtehni prahare gīyate budhaiḥ ||

nādarāmakriyārāgaḥ ṣaḍjanyāsastu sagrahaḥ | 
ṣaḍjāṃśakastu saṃpūrṇo geyo yāme turīyake ||

sanyāsā sagrahā sāṃśā saṃpūrṇāpi kvacit kvacit | 
ārohe manivarjāsau kāṃbhojī sāyabhīritā ||

ṣaḍjāṃśā sagrahā ṣaḍjānyāsā sāmavarālikā | 
saṃpūrṇā sarvadā geyā sāmavedasamudbhavā ||

rītigaulo niṣādāmśo ninyāsagraha evaca | 
saṃpūrṇo gīyate sāyaṃ mukhārīmelamāśritaḥ ||

hijūjīrāgaḥ saṃpūrṇo manyāso magrahāmśakaḥ | 
geyāhnaḥ paścime yāme kākalyaṃtarabhūṣitaḥ |

gāmśo velāvalīrāgo dhanyāsastucadhagrahaḥ | 
kvacidripābhyāṃ nyūnaḥ syādavarohe prabhātajaḥ ||

rāgaḥ kannaḍabaṃgālo gāndhāragrahakāmśakaḥ | 
ganyāsariṣabhanyūnaḥ prātargeyaḥ sa ṣāḍavaḥ ||

pāḍīrāgastu sanyāsaḥ sāmśaḥ ṣaḍjagrahaḥ smrutaḥ | 
turīyayāme geyosau nihīnaḥ ṣāḍavo mataḥ ||

vasaṃtabhairavīrāgaḥ sanyāsaḥ paṃcamojjhitaḥ | 
sagrahaḥ ṣaḍjakanyāsaḥ prātargeyah sa ṣāḍavaḥ||

sāṃśo guṃḍakriyārāgaḥ sagrahanyāsaṣāḍavaḥ | 
dhavarjitah pūrvayāme geyo dhaivatayuk kvacit ||

madhyamādi rmagrahāmśo manyāso sāmśaḥ sagrahaevaca | 
manilopādauḍavaḥ syāt prātaḥ kāleca gīyate ||

rigraho revaguptiḥ syādrinyāso manivarjitaḥ |
auḍavaścarame yāme divasya ca gīyate || 
  
athādhamānām rāgāṇām keṣāṃcillaksma kathyate  |
sāveriRago dhanyāso dhāmśo dhagraha evaca ||
auḍavo ganilopena prage geyo vicaksaṇaiḥ ||

ghaṃṭaravo dhaivatāmśo dhagrahanyāsa evaca | 
galopāt ṣāḍavaḥ proktaḥ sarvakāle pragīyate || 
  
rāgonāgadhvaniḥ pūrṇaḥ ṣaḍjāmśaḥ sagrahopica | 
ṣadjanyāso gīyatesau sarvadā gītakovidāiḥ || 
  
sanyāsaḥ sagrahaścaiva sāṃśaḥ saṃpūrṇa evaca | 
somarāgaḥ sadāgeyo maṃdramadhyamabhūṣitaḥ || 
  
paṃcamāśagrahanyāsa āṃdholīrāga īritah | 
nigalopādauḍavoyaṃ sarvakāle pragīyate || 
  
śaṃkarābharaṇo rāgaḥ saṃpūrṇaḥ sāṃśakaḥ smṛtaḥ | 
ṣaḍjanyāsagrahaḥ soyam sāmaṃtaccāyamāśritaḥ || 
  
bhinnaṣaḍjākhyarāgoyaṃ sagrahaḥ parikīrtitaḥ | 
ṣaḍjanyāsaḥ ṣāḍavoyaṃ malopādgīyate saḍā || 
evaṃprakaraṇonneyā rāgāḥ śeṣā vicaksaṇaiḥ | 
atisaṃkīrṇabhāvena nāsmābhirlaksitāḥ kvacit ||

gānopayogināṃ tvetatprabandhānām tu laksaṇam | 
ratnākare śārangadevasūriṇā kathitaṃ sphuṭaṃ || 
gāṃdharvamakhilaṃcāpi tatraiva spaśtabhīritaṃ | 
tata evāvagaṃtavyam tasmānnakathitaṃ mayā ||

śākenetradharādharaābdhidharaṇīgaṇyethasādhāraṇe | 
varṣe śrāvanamāsi nirmalatare pakse daśamyām tithau || 
rāmāmātyavinirmite svaratate saṃgītaratnākarāt | 
soyaṃ melakalānidhirmatāmākalpamākalpatāṃ || 
 

itiśrīmadabhinavabharatācāryavāggeyakāratoḍaramalltimmāmātya- 
                              naṃdanarāmāmātyanirmite svaramelakalānidhau 
                                           rāgaprakaraṇaṃ saṃpūrṇaṃ