% dattilam 
% dattilamuni
% Ed. K.Sambasiva Sastri
% Trivandrum Sanskrt Series No. XIV
% Trivandrum 1930
% Published under the authority of the Government of Her Highness the Maharani Regent of %Travancore
% Government Press , Trivandrum
%%Keyed in by : Vidya jayaraman


1ab: (praṇamya parameśānaṃ) brahmādyāṃśca gurūṃstathā
1cd: gāndharvaśāstrasaṃkṣepaḥ sārato’yam mayocyate 
2ab: gāndharvaṃ nāradādibhyaḥ prattamādau svayambhuvā 
2cd: vidhivannāradenātha pṛthivyāmavatāritam  
3ab: padasthasvarasaṃghātastālena sumitastathā
3cd: prayuktascāvadhānena gāndharvamabhidhīyate 
4ab: lokādvidyātpadā (hīnaṃ? nīha) śabdaśāstrādyanugrahāt
4cd: prasiddhamavadhānaṃ tu samyagbuddhyādiyojanam
5ab: dvayamanyadato vācyamiha saṃkṣepamicchatā
5cd: tatra svaragataṃ pūrvaṃ meyatvādupadiśyate
6ab: śrutayo'tha svarā grāmau mūrchanāstānasaṃyutāḥ
6cd: sthānāni vṛttayaścaiva śuṣkaṃ sādhāraṇe tathā
7ab: jātayaścaiva varṇāsca nānālañkārasaṃyutāḥ
7cd: eṣa svaragato(de? dde)śaḥ samkṣepeṇātha nirṇayaḥ
8ab: nṛṇāmurasi mandrastu dvāvimśatividho dhvaniḥ
8cd: sa eva kaṇtamadhye syāt tāraḥ śirasi gīyate
9ab: uttarottaratārastu vīṇāyāṃadharottaraḥ
9cd: iti dhvani(vi)śeṣāste śravaṇāccrutisaṃjñitāḥ 
10ab: tebhyaḥ kāṃścidupādāya gīyante sarvagītiṣu
10cd: ādrīyante ca ye teṣu svaratvamupalabhyate

11ab: svarāḥ ṣaḍjādayaḥ sapta grāmau dvau ṣadjamadhyamau
11cd: kecid gāndhāramapyāhuḥ sa (tu) nehopalabhyate
12ab: ṣaḍjatvena gṛhīto yaḥ ṣadjagrāme dhvanirbhavet
12cd: tata ūrdhvaṃ tṛtīyaḥ syād ṛṣabho nātra saṃśayaḥ
13ab: tato dvitīyo gāndhāraścaturtho madhyamastataḥ
13cd: madhyamāt pañcastadvat tṛtīyo dhaivatastataḥ
14ab: niṣādo'to (dvitī)yaḥ (sta?syāt) tataḥ ṣaḍjaścaturthakaḥ
14cd: pañcamo madhyamagrāme madhyamādyastṛtīyakaḥ
15ab: evaṃ dhvaniviśeṣān yaḥ sarvān ṣaḍjādisaṃjñitān
15cd: vyavasthitāntarān vetti sa vetti svaramaṇḍalam
16ab: niṣādaḥ kākalīsaṃjño dviśru(tyut)karṣaṇād bhavet
16cd: gāndhārastadvadeva syādantarasvarasaṃjñitaḥ
17ab: anaṃśatvāttu bhedena svaratā nocyate tayoḥ
17cd: ato niśādagāndhārāve(dā? tā)vāptairudāhṛtau
18ab: yo'tyantabahulo yatra vādi vāmśaśca tatra saḥ
18cd: mi(tha)saṃha+nau jñeyau trayodaśanavāntarau
19ab: ato'nuvādinaḥ śeṣā dvyantarau tu vivādinau
19cd: svarāmścaturvidhāneva jāniyāt svarayogavit

20ab: pañcamam madhyamagrāme ṣaḍjagrāme tu dhaivatam
20cd: anāśinaṃ vijānīyāt sarvatraiva tu madhyamam
21ab: svarau yāvatithau syātāṃ grāmayoḥ ṣaḍjamadhyamau 
21cd: mūrchanā tāvatithyeva tadgrāmāvata eva tau
22ab: uttaramandrā rajanī tṛtīyā cottarāyatā
22cd: caturthī śuddhaṣaḍjā tu pañcamī matsarī kṛtā
23ab: aśvakrāntā tu ṣaśṭī syāt saptamī cābhirudgatā
23cd: svarakramagatā vidyāt saptaitāḥ ṣaḍjamūrchanā
24ab: sauvīrī madhyamagrāme hariṇā(śvā?hyā) tathaiva ca
24cd: syāt kapolanatā caiva caturthī śuddhamadhyamā
25ab: māndī ca pauravī caiva hṛṣya(kā) +++++
25cd: +++ pañca ṣaṭ pūrṇasādhāraṇakṛtāḥ smṛtāḥ
26ab: gāndhāraṁ dhaivatīkūryād (va?dvi) ṣrūtyūtkarṣaṇād yadi 
26cd: tadvaśānmadhyamādīṁśca niṣādādīn yathāsthitān
27ab: tato'bhūd yāvatithyeṣā ṣaḍjagrāmasya mūrchanā 
27cd: jāyate tāvatithyeva madhyamagrāmamūrchanā
28ab: ṣrūtidvayāpakarṣeṇa gāndhārīkṛtya dhaivatam 
28cd: pūrvavanmadhyamādyāśca bhāvayet ṣadjamūrchanā
29ab: ityetā mūrchanāh proktāh saraṇāścaiva vaiśikaiḥ 
29cd: saṁsthāpya mūrchanāmevaṁ +nyā vakṣyānugaḥ (?)kramaḥ
30ab: paṅcasvarāḥ śaṭsvarāśca mūrchanā yāḥ prakīrtitāḥ 
30cd: (tanānā?tānā) ścatūraśītistū tā evāptairūdāhṛtāḥ

31ab: agniṣṭomādināmanasta uktā nāradādibhiḥ 
31cd: devarāghanayogena tatpūṇyotpādakā yataḥ 
32ab: ṣaḍjarṣabhaniṣādaiśca pañcamena ca ṣaḍjagāḥ 
32cd: ṣaṭsvarā madhyamagrāme gandhārāntaistribhirvinā
33ab: svagrāmamūrchanā hyetāḥ kriyamāṇāḥ pṛthak pṛthak 
33cd: bhavantyekonapañcāśadevaṁ pañcasvarā api
34ab: ṣaḍjapañcamahīnaśca dviśrūtibhyāṁ tathaiva ca 
34cd: pañcamarṣabhahīnaśca ṣaḍjagrāme trayaḥ smṛtāḥ
35ab: dhaivatarṣabhahīnaśca dviśrūtibhyāṁ tathaiva ca 
35cd: dvāvetau madhyamagrāme pañcatriṁśadamī smṛtaḥ
36ab: tānakriyā dvidhā tantryāṁ praveśānnigrahāt tathā 
36cd: tatra praveśo dhvanyaikyamasaṁsparśastū nigrahaḥ
37ab: evaṁ kṛte'pi tānatve gaṇayitvā vināśinam 
37cd: vidvānetāvatithyeṣā mūrchanetyavadhārayet
38ab: kramamūtsṛjya tantrīṇāṁ tananairmūrchanāstū yāḥ 
38cd: pūrṇāścāivāpyapūrṇāśca kūṭatānāstū te smṛtāḥ
39ab: pūrṇāh pañcasahasrāṇi trayastrimśacca saṁkhyayā  
39cd: kathayanti pratigrāmamūpāyo gaṇane'dhūnā 
40ab: hanyādananantarāyeṇa pūrvā(yā?ya)sya kramotkramāt 
40cd: gūṇakārasamāstatra kramāh śeṣāh syurutkramāḥ

41ab: sāptasva (ryāṁ ? ryaṁ)tū saptānāmekaikā bhajate yataḥ 
41cd: ata ekonapañcāśat kaiścit kūṭaiḥ sahoditāḥ
42ab: atha sthānāni yeṣūkto dvāvimśatividho dhvaniḥ 
42cd: vyastāni tāni ṣaṭṣaṣṭiṁ vidyānmandrādisiddhaye
43ab: dakṣiṇo vṛtticitrāśca vṛttayastāsvayaṁ vidhiḥ 
43cd: pradhānaṁ gītamubhayaṁ vādyaṁ ceti yathākramam
44ab: yad vṛttiṣū(tta ? kta) mācāryairvīṇāvādyādilakṣaṇam 
44cd: tad granthavistarabhayādiha nodāhṛtaṁ mayā
45ab: vādyaṁ yad gītavṛttisthamagītaṁ saṁprayujyate 
45cd: vaicitryārthaprayogajñāiḥ śuṣkaṁ tadabhidhīyate
46ab: sādhāraṇe tū vijñeye svarajātyūpalakṣite 
46cd: svaramadhye tayoḥ pūrvaṁ tatkākalyantaraū svaraū
47ab: jātyantareṇa sadṛśaṁ yajjātāvūpalabhyate  
47cd: ekagrāme ca bāhūlyājjātisādhāraṇaṁ tū tat
48ab: jātayo'ṣṭādaśa jñeyāstāsāṁ saptasvarākhyayā 
48cd: śūddhāśca vikṛtāścaiva śeṣāstatsañkarodbhavāḥ
49ab: ṣaḍjāyā madhyamāyāśca saṁsargāt ṣaḍjamadhyamā 
49cd: ṣaḍjāyāstvatha gāndhāryā jāyate ṣaḍjakaiśikī 
50ab: tayoreva sadhaivatye ṣaḍjodīcyavatī bhavet 
50cd: āsām samadhyamānāṁ tū gāndhārodīcyavā bhavet

51ab: gāndhāryā madhyamāyāśca pañcamyāścaiva sañkarāt  
51cd: sadhaivatīnāmāsāṁ tū madhyamodīcyavā bhavet
52ab: āsāṁ syād raktagāndhārī naiṣādī ceccatūrthikā  
52cd: ārṣabhyāstū bhavedandhrī gāndhāryāscaiva sañkagat
53ab: anayostū sapañcamyornandayantī prajāyate 
53cd: saniṣādāstu gāndhāryaḥ kūryuḥ kārmāravīmimāḥ
54ab: gāndhārī pañcamī caiva tathā gāndhārapañcamī 
54cd: ārṣabhīdhaivatīvarjāh kaiśikīmiti sañkarā 
55ab: grahāṁśaū tāramandraū ca ṣādavaūḍūvite kramāt 
55cd: alpatvaṁ ca bahūtvaṁ ca nyāso'panyāsa eva ca
56ab: evametad yathājāti daśakaṁ jātilakṣaṇam 
56cd: lakṣaṇaṁ daśakasyāsya saṁkṣepeṇābhidhīyate 
57ab: tatra grahastū gītādisvaro'ṁśaḥ pūrvakīrtitaḥ 
57cd: pañcasvaraparastāra ūccairaṁśādiheṣyate
58ab: ā ṣaḍjānnandyantyāṁ tū varo nātah praśasyate 
58cd: mṛduraṁśaparo mandro nyāsāntastaparo'pi vā
59ab: ṣaṭpañcasvarake gīte ṣāḍavauḍuvite kramāt 
59cd: alpatvaṁ ca bahutvaṁ ca prayogālpabahutvataḥ
60ab: gītakāntyasvaro nyāso vidārīmadhyagastathā 
60cd: nyāsavat syādapanyāso yathājāti bravīmyaham

61ab: yaṁ vinā hīnatā yasyāḥ syāccet tasyāṁ tu so'lpaka 
61cd: aṁśāḍyamanyanyāsastu svarajātiṣu nāmakṛt
62ab: tadgrahā tadapanyāsā tadaṁśā ca yadā bhavet 
62cd: mantranyāsā ca pūrṇā ca śuddhā jātistadocyate
63ab: aṁśāḥ syuḥ pañca ṣaḍjāyā niṣādarṣabhavarjitāḥ   
63cd: apanyāsastu (gāndhāraḥ pañcamaścātha saṅgatiḥ
64ab: ṣaḍja) gāndhārayostu syāt ṣaḍja dhaivatayostathā 
64cd: ṣāḍavatvaṁ niṣā(daḥ?de)syānnāsyāmauḍuvitaṁ bhavet
65ab: ārṣabhyāstu smṛtā aṁśā niṣādarṣabhadhaivatāh 
65cd: ṣaḍjapañcamahīne ca ṣāḍave +++++
66ab: dhaivatyāṁ gurubhiḥ proktāvaṁśāvṛṣabhadhaivatau 
66cd: samadhyamāvapanyāsau prāguktā hīnatotkramāt
67ab: aṁśau niṣādavatyāstu dviśrutī sarṣabhau smṛtau 
67cd: dhaivatīvad bhave(ccheṣo nyāso nāmakṛdeva tu)
68ab: aṁśāḥ syuḥ ṣaḍjakaiśikyāṁ ṣaḍjagāndhārapañcamāḥ 
68cd: saniṣādāstu gāndhārā apanyāsāsta eva tu
69ab: ṛṣabho'lpaprayogaḥ syānnyāso gāndhāra iṣyate 
69cd: nityaṃ pūrṇasvarā ceyamācāryaiḥ parikīrtitā
70ab: syāt ṣaḍjodīcyavatyaṃśaiḥ ṣaḍjamadhyamadhaivataiḥ 
70cd: saniṣādairapanyāsau vijñeyau ṣadjadhaivatau

71ab: ṛṣabheṇa vihīneyaṃ dvābhyāṃ cet pañcamena ca
71cd: mandragāndhārabhūyastva*masyā nyāsastu madhyamaḥ
72ab: saptāṃśaḥ ṣaḍjamadhyāyā nyāsau vai ṣaḍjamadhyamau
72cd: kramānniṣādagāndhārāvasyāṃ hīnatvakāriṇau
73ab: yatheṣṭaṃ syācca sañcāro yathā grāmāvirodhakṛt
73cd: ṣaḍjagrāme tu saptaitāḥ śeṣā madhyamajātayaḥ
74ab: gāndhāryā dvāvanaṃśau tu heyāvṛṣabhadhaivatau
74cd: kramānnityamapanyāsau vijñeyau ṣaḍjapañcamau
75ab: dhaivatādṛṣabhaṃ gacchedevaṃ syāt sarvameva tu 
75cd: prāyaśo raktagāndhāryā apanyāsastu madhyamaḥ
76ab: bahuprayogaḥ kartavayo dhaivato'tha niṣādavān 
76cd: ṣaḍjagāndhārasañcāraḥ kāryāścāsāṃ prayoktṛbhiḥ
77ab: gāndhārodīcyavā prāyaḥ ṣaḍjodīcyavatīsamā
77cd: ṣaḍjaśca madhyamaścāṃśau nacauḍuvitamiṣyate
78ab: pañcāṃśā madhyamāyāstu jñe(yo?yā)dviśrutivarjitāḥ 
78cd: kramāt tābhyāṃ ca hīnatvaṃ bahulau ṣaḍjamadhyamau 
79ab: gāndhārodīcyavāvat tu madhyamodīcyavā bhavet
79cd: sāptasvaryaṃ tu nityaṃ syādasyāmaṃśaśca pañcamaḥ
80ab: pañcamyāṃ gurubhiḥ proktāvaṃśā vṛṣabha* pañcamau
80cd: saniṣādāvapanyāsau madhyamarṣabhasañgatiḥ 
----------------------------------
 *'mapanyāsastu' iti, mudritā bṛhaddeśī (pṛṣṭa 31)

81ab: ṣaḍjamadhyamagāndhārā alpāstu parikīrtitāḥ 
81cd: syānni(ṣādā)cca gāndhāro madhyamāvacca hīnatā 
82ab: jñe(yau?yo)gāndhārapañcamyāṃ pañcamoṃśaḥ prayoktṛbhiḥ
82cd: sarṣabhaḥ syādapanyāso nyāso gāndhāra iṣyate 
83ab: gāndhā(rya?ryā) matha pañca(myā?myāṃ)yat sañcārādi kīrtitam
83cd: tadasyāmapi vijñeyaṃ kintu pūrṇasvarā sadā
84ab: andhrayāmanaṃśā vijñeyāḥ ṣaḍjamadhyamadhaivatā
84cd: ṣāḍavaṃ ṣaḍjahīnaṃ tu nyāso gāndhāra iṣyate 
85ab: nandyantyāmapanyāsau jñeyau madhyamapañcamau
85cd: graho nyāsaśca gāndhāraḥ pañcamoṃśaḥ prakīrtitaḥ
86ab: andhrīvat ṣāḍavaṃ jñeyamanauḍuvitameva ca
86cd: syānmandarṣabhasañcāro lañghanīyaśca sa kvacit
87ab: karmāravyāmanaṃśāstu ṣaḍjagāndhārapañcamāḥ
87cd: pūrṇatā pañcamo nyāso gāndhāra (gamanaṃ) bahu
88ab: kaiśikyāmṛṣabho'naṃśo nyāsau tu dviśrutī smṛtau
88cd: ṛṣabho dhaivataścaiva heyāvasyāṃ yathākramam
89ab: pañcamo'pi bhavennyāso niṣādāṃśo (tathai?'tha dhai)vate
89cd: ṛṣabhaḥ syādapanyāsaḥ kai(ści) dukto'ṃśavat tathā
90ab: pañcamo (ba)lavānasyāṃ syānniṣādastathaiva ca
90cd: iti triṣaṣṭiraṃśā ye teṣāmekaikaśo'ṃśatām 

---------------
'dhaivato | samadhyamāvapa' (pṛṣta 62) iti mudritā bṛhaddeśī


91ab: prakalpyāpodyate prāptaṃ ṣāḍavauḍuvitaṃ kvacit 
91cd: aṣāḍavā niśāde’ṃśe sati (syāt) ṣaḍjamadhyamā 
92ab: gāndhāre ca yato lopo nāṃśasaṃvādinormataḥ
92cd: kaiśikī raktagāndhārī (gāndhārī)caiva pañcame 
93ab: tathā ṣāḍjī tu gāndhāre dhaivate tadudīcyavā 
93cd: gāndhārīraktagāndhāryoḥ ṣaḍjamadhyamapañcamāḥ 
94ab: saniṣādāḥ smṛtā aṃśā anauḍuvitabhāginaḥ
94cd: ṣaḍjamadhyamajātau tu gāndhāro'tha niṣādavān 
95ab: kaiśikyāmatha pañcamyāṃ kramaśo dhaivatarṣabhau
95cd: yojyaṃ saptādhikeṣvevaṃ catvāriṃśatsu ṣāḍave 
96ab: apavādivinirmuktatriṃśadauḍuvitaṃ bhavet
96cd: saṅkare rūpabāhulyaṃ jātinirdeśa iṣyate
97ab: tasmād yad gīyate kiñcit tat sarvaṃ jātiṣu sthitam
97cd: atha varṇāstu catvāro jñeyā anvarthasaṃjñayā
98ab: sthāyisaṃcāriṇau caiva tathārohyavarohiṇau
98cd: ekasvarā pade gītiḥ sthāyivarṇo'bhidhīyate
99ab: sañcārī svarasañcārād yathārthau cottarā(a?va)pi 
99cd: varṇāśrayāstu vijñeyā alaṅkārāstroyadaśa
100ab: nāmato rūpataścaiva saṃkṣepeṇa bravīmi tān
100cd: prasannaṃ pūrvamuccārya śanaiḥ sandīpayet svaram

101ab: prasannādirbhavedevaṃ prasannānto vilomataḥ
101cd: evaṃ prasannamadhyaśca prasannādyanta eva ca 
102ab: ete sthāyinyalañkārāścatvāraḥ parikīrtitāḥ
102cd: kvacit svare ciraṃ sthitvā spṛṣṭvā (sā?tā)raṃ tato'gnivat 
103ab: pratyāgacchettu tatraiva bindureṣo'bhidhīyate
103cd: syānnivṛttapravṛttākhyastadvanmandraṃ spṛśed yadi
104ab: preñkholitaṃ dvayorvidyāt tulyakālaṃ gatāgatam
104cd: krameṇa paramaṃ (taramantāṃ?tāraṃ) gatvā mandrapatet tataḥ 
105ab: tāramandraprasanno’yamalañkāro'bhidhīyate
105cd: mandrādutpatitastāraṃ krameṇaivāvarohati
106ab: mandratāraprasanno’yam sarvasāmyāt samo bhavet
106cd: uraḥ kaṇṭhaśira (sta? stha) triśruteḥ kampanādbhavet 
107ab: kampitaṃ haritaṃ caiva recitaṃ ca yathākramam
107cd: eṣāṃ ca pañca bi(mbā?ndvā)dyā nityaṃ sañcāri saṃśrayāḥ
108ab: (ā?pra) sannādiḥ prasannānto ++++ varohiṇī
108cd: śeṣā api yathāyogaṃ sarvavarṇāśrayāḥ smṛtāḥ
109ab: iti ślokaśatenedamuktaṃ (svaragataṃ sphutam)
109cd: atha tālaṃ pravakṣyāmi ++++++++
110ab: tālāt sāmyaṃ bhavet sāmyādiha siddhiḥ paratra ca
110cd: tatra jñeyāḥ kalāḥ pātāḥ pādabhāgāstathaiva ca

111ab: mātrā ca parivartaśca vastu caiva viśeṣataḥ
111cd: vidāryañgulayāḥ pāṇiryatiḥ praka+++
112ab: +++++ vajrā ca gītimārgaśca śāstrataḥ
112cd: ityuddeśaḥ padārthānāṃ jñeyastālagato budhaiḥ
113ab: saṃkṣepeṇātha vakṣyāmi sūkṣmameṣāṃ vinirṇyam 
113cd: tatrāvāpo'tha niṣkrāmo (vikṣepaśca praveśanam)
114ab: śa(myā) tālaśca vi(jñe)yaḥ sannipātaśca saptamaḥ
114cd: kaiśicinnimeṣakāle+kalā saptavidhoditā
115ab: layasthityā ca mārgeṣu kalpitaṃ taiḥ kalāntaram
115cd: sarvā ceyaṃ kalā yeṣāṃ ghaṇṭānādavatā ++
116ab: (te)ṣāṃ ma++ mārgeṣu viśeṣo'yaṃ kalāśrayaḥ
116cd: dvimātrā syāt kalā citre caturmātrā tu vārtike
117ab: aṣṭamātrā tu vidvadbhirdakṣiṇe samudāhṛtā
117cd: mātrā tu laukikī neha kintu pañcaguṇā(t?)tataḥ
118ab: tayā kāryaṃ kalāmānaṃ prayogo'tha niyamyate
118cd: āvāpasaṃjñakaṃ jñeyamuttānāṅgulikuñcanam
119ab: adhastalena hastena niṣkrāmākhyaṃ prāsāraṇam
119cd: tasya dakṣiṇataḥ kṣepo vikṣepaḥ paribhāṣitaḥ
120ab: atha cākuñcanaṃ jñeyaṃ praveśākhyamadhastalam
120cd: śamyā dakṣiṇāpātastu tālo vāmastu kīrtitaḥ

121ab: ubhayorhastayoḥ pātaḥ sannipāta iti smṛtaḥ
121cd: evamete trayaḥ pātāḥ kalā++++++
122ab: ++++ ptavidhye'pi trikalāyāṃ prayojayet
122cd: kalānāṃ samudāyo'tha yugmo'yugmo'thavā bhavet
123ab: yugmaścaccapuṭasthaḥ syādayu(ktā?k cā) capuṭāśrayaḥ
123cd: tālākṣarāṇāmeteṣāṃ saṃsthāpya gu(rulāghavam)
124ab: yugmāntyaṃ plutavat kṛtvā kalāyogaṃ prakalpayet
124cd: kalāṃ guruṇi yuñjīta laghunyardhakalāṃ tathā
125ab: plute sārdhakalāmevaṃ bhavedekakalo vidhiḥ
125cd: yathākṣareṣu yoktavyāḥ pātā ete(yathā)kramam
126ab: sannipātaśca śamyā ca tālaḥ śamyā tathaiva ca
126cd: eṣa pātavidhirjñeyo yugme cāyugma eva ca
127ab: śamyātāla + yugme dvistālaḥ śamyamathāpi vā
127cd: uttaraḥ pañcapāṇayākhyaḥ ṣaṭpitā putrakākṣaraḥ
128ab: ayu(gma?gmo)tthaḥ plutā(tya?dya)ntastathā cāhātrakohalaḥ
128cd: dvau tu cācapuṭau kṛtvā dvitīyopāntyake kramāt
129ab: ādyantayorniyujyainaṃ ṣaṭpitāputrakaṃ viduḥ
129cd: sannipātaśca tālaśca tasyādyantau yathākramam
130ab: dvirmadhye (?)tālaśamye ca ++ dibhyo +lāvidhiḥ
130cd: guruplutāni hitvātha dvimātrān parikalpayet

131ab: pādabhāgāṃścaturbhirstairmātreti paribhāṣyate
131cd: ādyam prakalpya niṣkrāmaṃ dvitīyaṃ tu praveśanam 
132ab: sarveṣāṃ pādabhāgānāṃ tataḥ pā(dā?tā)n prakalpayet
132cd: śamyā dvitīyā kartavyā tālaśamye tu madhyame
133ab: sannipāto'vasāne ca dvikakalo’yaṃ vidhiḥ smṛtaḥ 
133cd: pañcapāṇeścaturthīṃ tu śamyā kāryā tathāṣṭamī
134ab: tṛtīyā ṣaṣṭanavamā(?) tālāḥ śeṣaṃ yathocitam
134cd: vinyasya madhye vikṣepamādāvāvāpameva ca
135ab: sarveṣāṃ pādabhā(vā?gā)nāṃ prayuṅjīta catuṣkalam
135cd: ādyadvitīyamādyantāt pādabhāgād viduḥ kramāt 
136ab: ++++mikāyuktā madhyamād deśīnīgatān
136cd: ayu+++hīnaṃ syādādyantā+ka uttaraḥ
137ab: niṣkrāmaśca praveśaśca dvikale parikīrtitau 
137cd: evaṃ kālādi yoktavyaṃ viśeṣo yatra nocyate 
138ab: pādabhāgo'tha mātrā vā samastastāla eva vā
138cd: gīyate pariva++++ pattaḥ sa ucyate
139ab: yathā+++ṣaṇmātrāstistro'dhyardhāpi vā bhavet
139cd: kecit prādhānyamātreṇa vastusaṃjñāṃpracakṣate 
140ab: apanyāso'tha vastvante syādaṃśo nyāsa eva vā
140cd: sannyāsovātha tasyāddhrarūpaṃ vi(?)++++ā: 
141ab: prathamā (pāde ? yā vidā ) ryāyā madhye nyāsatvabhāk svaraḥ
141cd: na cedaṃśavivādī syāt sannyāsaḥ so'bhidhīyate 
142ab: padagītiḥ samāptau yā pṛthaggītiriva sthitā
142cd: gītapeśīṃ vidārīṃ tāmāhurgītavidāraṇām
143ab: pramāṇava(rjyaṃ?rjaṃ) tasyāstu rūpaṃ vastuvadiṣyate
143cd: vakṣyamāṇaṃ mukhādyaṅgaṃ vijñeyaṃ(ca)caturvidham
144ab: ekakaṃ cāvagāḍhaṃ ca pravṛttaṃ vividhaṃ tathā
144cd: nyāsāntamapi vāṃśāntaṃ vidāryekaikasaṃ (smṛ?śri)tam
145ab: avarohyavagāḍhaṃ tu prāyaśoṃ'śāntamiṣyate
145cd: vidāryo +++++ svareṣvekāntareṣu vā
146ab: evaṃ nyāsāntamārohi pravṛttamabhidhīyate
146cd: ārohaṇaṃ tu vividhaṃ tathā caivāvarohaṇam
147ab: nyāsāpanyāsayogena bhavedantaramārgataḥ
147cd: śuddhāsvaṃśavaśāt tatrā jñeya(ma)ntaramārgataḥ
148ab: nyāsāpanyāsayogena vikṛtāsu ca jātiṣu
148cd: sāmudgo'thārdhasāmudgo vivṛddhaśca yathābhidhaḥ
149ab: samo madhyo'tha viṣamo vividhāstrividhaḥ smṛtaḥ
149cd: vāṅmātrā sā mahāgītiḥ samudgo vividho bhavet
150ab: (asaṃ)pūrṇavidāryādisāmyaṃ caiva prakalpayet
150cd: nyāsānto vividhaḥ sarvo mu(ktyā?ktvā) dvaigeyakaṃ bhavet

151ab: nityaṃ ca dvividārikā pūrvo jñeye tu ṣaṭpare(?)
151ab: atha trayo layāḥ siddhā dṛtamadhyavilambitā
152ab: ++++direteṣāṃ prayogo dakṣiṇādiṣu
152cd: samoparyavapūrvastu pāṇistrividha iṣyate
153ab: tatra tālaṃ ca pāṇiṃ ca prāhurekaṃ manīṣiṇā
153cd: samaṃ coparipātastu yadvādhaḥ saṃsthitaṃ bhavet
154ab: +dyāṃ padāni varṇo vā tadevamabhidhīyate
154cd: layayātaṃ yatiḥ proktā citrādi(ṣu)yathākramam
155ab: samā srotogatā caiva gopucchā ca yathākramam
155cd: atha prakaraṇaṃ nāma madrakādyabhidhīyate
156ab: kulakaṃ chedyakaṃ caiva dvividhaṃ tat pracakṣate
156cd: (ekavākya)ntu kulakaṃ ta(d) dvarthamapi vā punaḥ
157ab: nānārthaṃ chedyakaṃ jñeyamekaikaṃ trividhaṃ punaḥ
157cd: niryuktaṃ padaniryuktamaniryuktaṃ tathaiva ca
158ab: tatra (sa)rvaistu niyamairyuktaṃ niryuktamiṣyate
158cd: chandaḥpādādiniryogāt padaniryuktasaṃjñitam
159ab: vastumātramaniryuktamidānīṃ vidhirucyate
159cd: anādeśe tu sarvatra kartavyaḥ sa catuṣkalaḥ
160ab: vastvante sannipātaśca saptarūpavidhau sadā
160cd: kecittu madrakādīni vidhiṣvekakalādiṣu

161ab: āhustālākṣarāṇyeṣāṃ kalpayantyaparāṇi tu
161cd: trimātraṃ vastu saṃsthāpya madrakasya prayogavit
162ab: eteṣu pādabhāgeṣu pātānetān prakalpayet
162cd: caturthe cāṣṭame caiva pañcame daśame tathā
163ab: ekādaśo ca śamyāntyā dvitīyā navame smṛtā
163cd: ṣaṣṭasaptamayo+++lo'tha navamasya ca
164ab: ++stu dvādaśasya syād dvitīyaḥ pūrvayostataḥ
164cd: evaṃ tricaturāṇi syurvastūnyante'tha śīrṣakam
165ab: bhaved astu kalāsaṃkhyaṃ pañcapāṇisthameva vā
165cd: ādāvaṣṭakalaṃ kāryaṃ(ya)thāmārgamupo(ha?hanaṃ)
166ab: trikalaṃ tu prayuñjīta mdrake dvikale sadā
166cd: pratyupohanamapyeva hyavaraṃ ca catuṣparam
167ab: syād dvitīyādivastvādau madrake tu catuṣkale
167cd: atraivāṃśādiraṃśāntaḥ sāmudgo vividho bhavet
168ab: +++nte tṛtīye’tha sa dvaigeyakasaṃjñitaḥ
168cd: mandrāṃśa prathamaṃ vastu dvitīyaṃ tu yathāgraham
169ab: tṛtīyamāhurācāryāḥ parivartasamāptikam
168ab: +++nte tṛtīye’tha sa dvaigeyakasaṃjñitaḥ
169cd: asyaivā+++++niṣkrāmameva ca
170ab: prativastu vihāya syā(śaśe?cche)ṣaṃ dvikalama(trako?ndrake)
170cd: bhavedekakale tasya pañcapāṇau tu śīrṣakam
vividhaikakasaṃyuktamubhayatrāñgakalpanam

iti mandrake samāptam


171ab: atha vastūni ṣaṭ sapta pañca vāpyaparāntake
172ab: syācchākhādyardhamātrāṇi teṣvevaṃ pātakalpanā
172cd: aṣṭamī viṃśikā caiva dve śamye parikīrtite
173ab: dvādaśāṣṭādaśau tālāvekaviṃśatimastathā
173cd: upohanaṃ (yā? yathā) mārgamādāvādyasya vastunaḥ
174ab: kalā dvādaśa kartavyāścatasra itarādiṣu
174cd: vṛttmārge prayuñjīta dve vā dakṣiṇamārgake
175ab: navāpyupohanāni syurmadhye srotogatāyati
175cd: tatropavartanaṃ kāryaṃ gate vāstucatuṣṭaye
176ab: pūrvātītānivṛttaistu padaistadupapādayet
176cd: pūrvatulyaṃ tu gītyā syāduttare tad yathā(sti?sthi)te
177ab: tasyānte'rthasamāptiṃ ca nyāsaṃ cāha viśākhilaḥ
177cd: evameva śironte syāt pratiśākhā tataḥ param
178ab: śākhāvat pratiśākhā ca bhavedanyapadā tu sā
178cd: tālikākhyastayorantyaḥ kalāṣaṭko nivṛttimān
179ab: asyāṅgeṣu yathāyogaṃ yoktavye vividhaikake
iti aparānatakaṃ samāptaṃ

179cd: adāvallopyakasyātha mātrābhiparitai(?)ryutā
180ab: caturthadaśame śamye tālau tu dvādaśāṣṭamau
180cd: sannipāto’vasāne ca prastārao yaścatuṣkale
181ab: mātreyaṃ dvikale’pi syād yuktā pātairyathāsthitaiḥ
181cd: kalādvādaśakaṃ cātra vaihāyasikasaṃjñitam 
182ab: dvikalaikakalonmiśro yugmapātaistu saptabhiḥ
182cd: kṛtvā praveśaniṣkrāmau śamyātalastṛtīyakam
183ab: kuryaduttamaniṣkramasannipātaśca pūrvavat
183cd: śamyādiḥ sannipātāntaḥ prāguktaikakalodbhave
184ab: śākheyaṃ pratiśā(khe?khā)ca bhavedanyapadānu(sā?gā)
184cd: asya saṃharaṇaṃ ca syāduttare tadyathāsthite
185ab: antāharaṇasaṃjñastu trayañgo'ntastrividhaḥ smṛtaḥ
185cd: (tri?vi) vidho yugyuñbhi (śrā?śra) strayaṃśo'ñgairobhiriṣyate
186ab: sthitamañgaṃ pravṛttaṃ ca mahājanikameva ca
186cd: tatra syād (vi?dvi) kale cāṅge sthitaṃ tryaśrasya ṣaṭkalam
187ab: nisśabdā tu kalā tatra catu (rthadya?rthyanya) dyathocitam
187cd: yuktamekaka(lo?le)nātra pravṛttaṃ pañcapāṇinā
188ab: sthitavattu nivṛttayantaṃ mahājanikamiṣyate
188cd: tatra syād dvikale yoge sthitaṃ cacaccatpuṭāśrayam
189ab: niśśabdā pañcamī tatra kalā śeṣaṃ yathoditam
189cd: niṣkrāma ekaḥ śamye dve tālādiryugma eva ca
190ab: āhāryaḥ sannipātaśca pravṛttimiha kīrtitam
190cd: ida++nivṛttyantaṃ paraṃ ca sthitavattu tat


191ab: iti yugmaujamiśratvā(nu?du)bhayormiśratocyate
191cd: āhuryugmapravṛttākhyamuddhaṭṭākhyaṃ kalātrayam
192ab: upavartanasaṃjñaṃ tat pravṛttaṃ kaiścidiṣyate
192cd: athāṅgavidhirasyādau vividho mukhasaṃjñitaḥ
193ab: vividho vā pravṛttaṃ vā navapratimukhaṃ bhavet
193cd: vaihāyasikamaṅgaiḥ syādekādyaiḥ ṣaṭpadairyutam
194ab: vividhāḥ syuratonyāni samastānyekakā(ni)vā
194cd: evamaṅgairupāṅgaiśca viṃśatyaṃśamidaṃ param
195ab: ṣaḍaṅgamavaraṃ jñeyaṃ tacca tālasamāptikam
ullopyakaṃ samāptam
195cd: atha vastu prakaryāḥ syāt ṣaṇmātraṃ vā tu śobhitam
196ab: śamyāntāstra mātrāḥ syurdvitīyāntyavivarjitāḥ
196cd: dvitīyāyāścaturthyāśca pañcamyāśca yathākramam
197ab: tālā gurubhirākhyātāḥ ṣoḍaśadvādaśāṣṭamāḥ
197cd: tato dvaikalamdrakyaḥ kalābhyāṃ tāstu ṣoḍaśa
198ab: iti vastūni catvāri trīṇi sārdhānyathāpi vā
198cd: trīṇi cārdhāni cedardhamādau dakṣiṇamārgake
199ab: yadā tadapi vṛttau syāt pūrṇamevabhavet tadā
199cd: upohanaṃ ca tatrādyaṃ smṛtaṃ cārthavivarjitam

200ab: ubhayoḥ pakṣayostatra kartavye vividhekake
200cd: vastunyanta upāntyāyā mātrāyāṃ gamanāntaram
201ab: āsāritaṃ kanīyaḥ syāditi saṅgrahaṇaṃ smṛtam
prakarī samāptam
201cd: atha nānāpadau pādau tulyagītyādilakṣaṇau
202ab: pṛthagoveṇakasya syādaparāntakavastuvat
202cd: dvikalo bhāṣaghātākhyaḥ pañcapāṇirataḥ param
203ab: asamānatvanityatve tasya prādhānyakāraṇe
203cd: dvitīyā cāṣṭamī caiva dve śamye parikīrtite
204ab: caturthaṣaṣṭanavamāstālāḥ śeṣaṃ yathoditam
204cd: aparāntakavaccātra vijñeyamupavartanam
205ab: ūrdhvam saṃpiṣṭakaṃ vā syādubhayatrāpi vā punaḥ
205cd: upavartanavat sandistasthaḥ syāccaturaścakaḥ
206ab: yugmapravṛttavat kāryaṃ sandhivad vajrasaṃjñitam
206cd: saṃpiṣṭakākhyama(ntra?tra) syād vaihāyasikasammitam
207ab: niṣkrāma eka(tri?stri) śśamyāstritālo'nyadyathoditam
207cd: praveṇyāmupa(dada?pāta)śca dvikale syurihotta(raḥ?rā)
208ab: upapāte dvitīyastu tālaḥ kaiścidudāhṛtaḥ
208cd: antāharaṇamapyatra bhavdanyasamanvitam
209ab: evaṃ tu dvādaśāñgāni sapta vāsyopapādayet
209cd: saṃpiṣṭakapraveṇyau ca tathā caivopavartanam
210ab: upapātaṃ ca saptāñge na prayuñjīta gītavit
210cd: pravṛttaṃ cāvagāḍhaṃ ca praveṇoriha tu kramāt

211ab: prāyaḥ śeṣeṣu vividha ekaikaṃ copavartake
auveṇakaṃ samāptam
211cd: athārdhānte ca mātrāṇāṃ tālaśamye yathākramam
212ab: caturdaśyāṃ ca pañcamyāṃ mātrāyāṃ tāla iṣyate
212cd: ṣaṣṭī tu mandrakāntyāvanmātrā rovindakasya tu
213ab: tatrāṣṭakalamādyāyā mātrāyāḥ syādupohanam
213cd: pūrvavat trikalaṃ kāryamanyāsāṃ pratyupohanam
214ab: pādaḥ pūrvo'yamaparastadvadanyapadaḥ smṛtaḥ
214cd: kalāvaṣṭāsu yo'nyāsu varṇaḥ pūrvasya gīyate
215ab: sa ca dvitīyapādādau sa ca prastāra iṣyate
215cd: dvitīyapāde prastāraḥ śarīradvikalottare
216ab: tatropavartanaṃ kaiścadiṣyate pūrvavattu tat
216cd: tatrādau vividhaṃ kāryaṃ pravṛttamapi vā bhavet
217ab: nivṛttayastathā (kā) ryā madhye(ti'tri) caturāḥ smṛtāḥ
217cd: avamarśe nivṛtte syāduttarānte ca śīrṣakam
218ab: asyādā(de?ve)kakaṃ nityaṃ pravṛttaṃ cāpyataḥ param
218cd: pādādiṣu yatheṣṭaṃ ca yoktavye vividhaikake
rovindakaṃ samāptam
219ab: athādāvuttarasya syānmukhaṃ pratimukhaṃ tadā
219cd: ullopyakavadantaśca bhavedaniyamastu saḥ
220ab: dvikale pañca(pāṇau)tu śākhākluptistu (pū)rvavat
220cd: tayormadhye prayoktavyaṃ pañcapāṇau tu śīrṣakam

221ab: parā(ṇi dvā) daśāṅgāni (syuḥ) kā(vyānya?ryāṇya) parāṇi ṣaṭ
221cd: rovindakavadatrānyat pādā++vivarjitam
uttaraṃ samāptam

222ab: ityevamṛṣibhirgītaṃ sāmavedasamudbhavam
222cd: saptarūpamato jātaṃ gītajātaṃ purā kila
223ab: tatra saṃkṣepapakṣo yaḥ śamamārgaḥ sa ucyate
223cd: vistaraṃ cātra+++++vayavalakṣaṇam
224ab: tatra vādyādiko bheda uttare khañjanatkuṭe
224cd: tatrāsāritakeṣvādau śamyādiyugathottarau
225ab: muktikaḥ sannipātā(ntake?nte ka) niṣṭe'tha layāntare
225cd: madhyame dvikalaḥ kāryo++++catuṣkalaḥ
226ab: kāryaḥ pañcaka(lā?lo')nyeṣāmekavṛddhamupohanam
226cd: uttare yāḥ kalā antyā nava sapta daśaiva tu
227ab: krame(ṇa sau ? ṇāsva)ntyayoḥ kalpyastālaḥ prathamavastunaḥ
227cd: āsāritasamūhena vardhamānaṃ yathāvidhi
228ab: āvṛttyā pūrvagītānāṃ khaṇḍikānāṃ taducyate
228cd: navāṣṭau dviguṇāstāśca kalāstaddviguṇāḥ kramāt
229ab: catasraḥ khaṇḍikā jñeyā vidvadbhirvardhamānake
229cd: tāsāmetāni nāmāni vijñeyāni yathākramam
230ab: viśālā sañgatā caiva sunandā sumukhī tathā
230cd: pañcaprabhṛtyekavṛddhāḥ kalāstā(sā)mupohanam

231ab: pṛtha(k)prayoge tālaśca kathyate'yaṃ yathākramam
231cd: madhyamāsāritādyasya vastuno yadudāhṛtam
232ab: dvicatuṣkalayugmaśca yugmaujaśca catuṣkale
iti vardhamānakaṃ samāptam
232cd: athādau pāṇikāyāḥ syā(d) mukhaṃ pratimukhaṃ tathā
233ab: mātrā rovindakasya ++++ laḥ pṛthak pṛthak
233cd: ā (rā?kā)reṇa vidāryaḥ syuḥ kevalenāntarāntarā
234ab: api vā nāntarāḥ kāryāḥ (ākāra) padapūrvikāḥ
234cd: ataḥ paraṃ śarīraṃ tu pañcapāṇicatuṣṭaye
235ab: yathāsthite prayoktavyaṃ śirassaṃpiṣṭakaikakam
235cd: vidyādupohanādīni mukhādī(ni) yathākramam
236ab: (ā)sāritānāṃ tadvacca vardhamānasya khaṇḍikāḥ
236cd: athehānuktatālānāṃ gītāvayavasambhavaḥ
237ab: tālaḥ śā++++bhyāṃ saṃsādhyo yuktitaḥ kvacit
237cd: gītayo'pi catasrastu māgadhyādyāḥ samāsataḥ
238ab: tatra syānmāgadhī citre padaiḥ samanivṛttakaiḥ
238cd: ardhakālanivṛttaistu varṇādyā cārdhamāgadhī
239ab: vṛttau laghvakṣaraprāyā gītiḥ sambhāvitā smṛtā
239cd: gurvakṣaraistu pṛthulā varṇāḍhyā dakṣiṇe sadā
240ab: mārgeṣu tā yathāyogaṃ catasro gītayaḥ smṛtāḥ
240cd: atha mārgā ya uddiṣṭasteṣāṃ mūlaṃ dhruvaḥ smṛtaḥ

241ab: mātrikaḥ sa prayoktavyaḥ suviviktalayānvitaḥ
241cd: tataḥ syād dviguṇāścitra uttarau dviguṇottarau
242ab: jñātvaivaṃ sarvagītāni sarvamārgeṣu yojayet
242cd: pūrvācāryamatasyaitad diṅmātraṃ samudāhṛtam
243ab: teṣāṃ dṛṣṭiṃ samālokya samādheyastu sādhubhiḥ
243cd: ve++++++mā  ++++++++
244ab: akarod dattilaḥ śāstraṃ gītaṃ dattilasaṃjñitam
iti dattilam samāptam

Appendix: 
Emendations found in Dattilam, Mukund Lath, IGNCA, 1988 in place of +
25ab: māndī ca pauravī caiva hṛṣya(kā) +++++
		             *ca yathākramam
25cd: +++ pañca ṣaṭ pūrṇasādhāraṇakṛtāḥ smṛtāḥ
          sarvāstā
18cd: mi(tha)saṃha+nau jñeyau trayodaśanavāntarau
          samvādinau 
65cd: ṣaḍjapañcamahīne ca ṣāḍave +++++
		             *ṣāḍavauḍuvite kramāt
108ab: (ā?pra) sannādiḥ prasannānto ++++ varohiṇī
             *prasannasannādiḥ                   tathārohā
116ab: (te)ṣāṃ ma++ mārgeṣu viśeṣo'yaṃ kalāśrayaḥ
	         *citrādi

121cd: evamete trayaḥ pātāḥ kalā++++++
			    *su hatisamśrayāḥ
122ab: ++++ ptavidhye'pi trikalāyāṃ prayojayet
            *etāsāṃ sā
130ab: dvirmadhye (?)tālaśamye ca ++ dibhyo +lāvidhiḥ
			      *pātā 
136ab: ++++mikāyuktā madhyamād deśīnīgatān
            *kaniṣṭā
136cd: ayu+++hīnaṃ syādādyantā+ka uttaraḥ
                  *gmaḥ
138cd: gīyate pariva++++ pattaḥ sa ucyate
	           *vṛtyācetpari	

139ab: yathā+++ṣaṇmātrāstistro'dhyardhāpi vā bhavet
                     *krameṇa
140cd: sannyāsovātha tasyāddhrarūpaṃ vi(?)++++ā: 
		   *tasyātrarūpaṃ vidvadbhirucyate
145cd: vidāryo +++++ svareṣvekāntareṣu vā
	        *'ntarahīneṣu
152ab: ++++direteṣāṃ prayogo dakṣiṇādiṣu
            *vilambitā
154ab: +dyāṃ padāni varṇo vā tadevamabhidhīyate
            *vādyaṃ
168ab: +++nte tṛtīye’tha sa dvaigeyakasaṃjñitaḥ
            *vastuno'
169cd: asyaivā+++++niṣkrāmameva ca
                        *pavikṣepamantyaṃ
221cd: rovindakavadatrānyat pādā++vivarjitam
			  *kāra
223cd: vistaraṃ cātra+++++vayavalakṣaṇam
		chatraṃ tu bhūrya
225cd: madhyame dvikalaḥ kāryo++++catuṣkalaḥ
			  jyeṣṭe tālaḥ

